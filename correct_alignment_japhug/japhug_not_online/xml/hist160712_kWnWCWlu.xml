<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist160712_kWnWCWlu' xml:lang='jya'>
<HEADER></HEADER>
<FORM>
iʑora kutɕu, nɤki, fsapaʁ nɯ-ŋgɯz tɕe iɕqha, XXX
kɤ-nɤlu kɯ-khɯ nɯ qra ŋu, ftsoʁ ŋu, nɯŋa ŋu.
tɕe nɯnɯra thɯ-rɤpɯ-nɯ tɕe tɕe tɕendɤre, nɯ-lu...
chɯ-tɯ-rɤpɯ nɯra nɯ-lu dɤn tɕe tɯ-sla jamar nɯ dɤn. (010)
tɕe nɯ ɯ-qhu tɕe tɯ-rkɯn ɲɯ-ʑe ŋu tɕe, 
tsuku tɕe, nɯŋa pɯ-nnɯ-ŋu, ftsoʁ pɯ-nnɯ-ŋu, qra pɯ-nnɯ-ŋu, χsɯ-sla jamar pjɯ-nɤlu-nɯ ŋgrɤl. XXX
tɕe nɯ ɯ-qhu tɕe, ʑɯrɯʑɤri tɕe tɕe nɯ-lu ɲɯ-rkɯn tɕe ɲɯ-rʁu ŋu.
tɕe nɤkinɯ, nɯ fse, 
tɕeri kɯ-nɯɕɯlu tu tɕe, nɯnɯ wuma ʑo kɯ-nɯɕɯlu nɯra tɕe, kɯβde-sla, kɯmŋu-sla jamar pjɯ-nɤlu-nɯ ŋgrɤl.
tɕeri kɯ-maqhu tsa tɕe, tɕe nɯ-lu nɯ ɲɯ-ɲɯ-rkɯn ʑo ŋu, XXX
tɕe nɯ-rkɯn ɯ-jɯja ʑo, tɤ-lu nɯ tɯ-tu-rɯ ʑo ŋu.  
nɯŋa ɣɯ nɯ-lu dɤn nɯtɕu tɕe, nɯsthɯci mɤ-kɯ-rɯ tu. (050)
tɕeri li nɯŋa kɯnɤ, nɯ-lu, nɤki, 
nɯŋa mɤ-kɯ-naχtɕɯɣ tɕe nɯ-lu kɯ-rɯ mɤ-kɯ-rɯ tu.
tɕe nɤkinɯ, nɯnɯ ʑaka ŋu tɕe, nɯnɯ nɯ-lu kɯ-rɯ nɯ kɯ-sna tɕe, nɯnɯ ɣɯ ɯ-ta-mar dɤn tu-ti-nɯ ŋu.
tɤ-lu mɤ-kɯ-rɯ nɯ tɕe, tɤ-lu dɤn ri, ta-mar rkɯn tu-ti-nɯ ŋu.
tɕe nɯ kɯ-fse ɲɯ-ŋu, tɤ-lu nɯ.

</FORM>
</TEXT>
