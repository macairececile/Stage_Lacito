<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist180503_xiyouji_12' xml:lang='jya'>
<HEADER></HEADER>
<FORM>
@zhubajie nɯnɯ kɯ ɯ-rʑaβ ɲɯ-nɯ-ɕar tɕe pjɤ-ʑɣɤnɯβlu. kɤ-ti ɲɯ-ŋu.
tɕe pjɤ-ʑɣɤnɯβlu. kɤ-ti ɲɯ-ŋu.
tɕe iɕqha nɯ, stonka jo-zɣɯt.
maka mɤ-kɯ-ɤtsɯtsu ʑo tɕe nɯ stonka jo-zɣɯt tɕe nɤkinɯ, 
kɯki kɤndʑislama ra kɯβde ra, nɤkinɯ, zgo ci jo-pɣaʁ-nɯ.
tɕe nɯ zgo /ɣɯ/ (nɯ) ka-pɣaʁ-nɯ tɕe ɯ-ʁɤri nɯtɕu, 
wuma ʑo kha kɯ-wxti ci, kɯβʁa ɯ-kha kɯ-fse ci pjɤ-tu.
tɕendɤre "nɯtɕu ɕ-ku-nɯrma-j ɲɯ-ra" ɲɤ-sɯso-nɯ.
tɕendɤre @sunwukong nɯ wuma ʑo pjɤ-mbɣom tɕe,
tɯrme pɤjkhu chɯ-nɯɬoʁ ɕɯŋgɯ tɕe, ɯʑo ɯ-ŋgɯ nɯtɕu lo-mtsaʁ ʑo tɕe, 
kha ɯ-ŋgɯ lo-ɕe tɕe, pjɤ-nɤrɯra.
tɕe nɯ ɲɤ-nɤrɯra ri, nɯ kha nɯ wuma ʑo kɯ-mbro, kɯ-wxti, maka kha ra kɯ-ʑru ci pjɤ-ŋu.
tɕendɤre ɲɯ-kɯ-nɤrɯra tɕe wuma ʑo pjɤ-sɤscit kɯ-fse, pjɤ-sɤmɲo ʑo.
tɕendɤre ʁlɤwɯr ʑo tɕe nɯ jamar tɕendɤre kɯ-mɤɕi (kɯ-nɯmdoʁ) tɤ-mu ci chɤ-nɯɬoʁ. 
tɕe to-nɯjʁo, "ɕɯ tɯ-ŋu? kɯki aʑo nɤkinɯ, aʑo pɯ-kɯ-nɯβɣe tɕheme nɯ, nɤkinɯ, 
aʑo tɕheme pɯ-kɯ-nɯβɣe nɯ ɣɯ a-kha ɣɯ-lu-tɯ-nɯxsɯxse tɕe, 
ɕɯ tɯ-ŋu?" to-ti.
tɕeri @sunwukong kɯ nɯɕimɯma ʑo jo-ɕe nɯra pjɤ-phrɤl
tɕendɤre "iʑora nɯ kɯ-fse ci ŋu-j tɕe jɤ-ɣe-j tɕe ku-nɯrma-j ɲɯ-sɯso-j ɕti ma
nɯ ma /kɯɕte ra maʁ ɲɯ-sɯso-j/ ra maʁ. 
tɕendɤre nɯ jamar tɕendɤre iɕqha tɤ-mu nɯnɯ, tɕheme nɯnɯ kɯ, nɤki, pɯ-kɯ-nɯβɣe tɕheme nɯ kɯ, 
tɕendɤre wuma ʑo jasa tɤ́-wɣ-ta-nɯ tɕe, nɤkinɯ,
ɯ-ʁjoʁ ra nɯ-ɕki, nɤki, "kɯkɯra χpɯn ra jo-ɣi-nɯ tɕe, nɯ-χsɤlwa ɕ-tɤ-βze ra" to-ti.
tɕendɤre iɕqha nɯ, @zhubajie nɯ kɯ ku-rtoʁ tɕe, iɕqha nɯ tɤ-mu nɯ wuma ʑo pjɤ-mpɕɤr.
tɕendɤre ɯ-mɲaʁ ra chɤ-nɯcaχto ʑo.
tɕendɤre @tangseng nɯ kɯ to-ti tɕe,
"wortɕhi tu-the-a tɕe kɯki ŋotɕu sɤtɕha kɤ-ti nɯ ŋu?" to-ti (210)
tɕeri "nɤʑo, nɤki, tɕheme ɯ-skɯ ki ri tɕhi tɯ-rmi, (210)
nɤ-ɕki tɕhi tu-ti-j ra" nɯra to-ti,
"nɤ-ɕki tɕhi tu-ti-j nɤtsa kɯ?" nɯra to-ti.
tɕeri iɕqha tɤ-mu nɯ, tɕheme nɯ kɯ to-ti tɕe,
"kɯki @xiniuhezhou?? kɤ-ti nɯ ŋu, 
aʑo, nɤkinɯ, aʑo a-ɣi ra, aʑo a-mu a-wa, a-ɣi ra ɣɯ nɯ-@xing nɯ @jia ŋu,
a-nmaʁ ɣɯ nɯ-@xing nɯ @mo ŋu,
tɕendɤre, li nɤkinɯ, aʑo nɯnɯ nɤkinɯ iɕqha nɯ, ji-ɬaʁ nɯ chonɤ, a-χti cho ɯ-mu ni ʑaʑa ʑo nɯ-si-ndʑi ɕti tɕe,
aʑo kɯkɯre a-me χsɯm nɯ na-ta-nɯ tɕe, (250)
nɯ tu tɕeri, iʑora rcanɯ, wuma ʑo sɤzdɯxpa-j ma nɯ ma ji-kɯ-nɯβdaʁ me." to-ti
tɕe nɤkinɯ, ji-kɯ-qur kɯ-fse, nɯra nɤkinɯ, ji-kɤ-nɯsɲista?? ra kɯ-tume" to-ti (300)
tɕendɤre @tangseng nɯ kɯ to-ti, nɤkinɯ,
tɤ-mu nɯ kɯ nɯra kɤ-fɕɤt pa-sthɯt tɕe tɕe nɯ,
tɕe ɲɯ-sɤŋo tɕe nɯ ɯ-rju ɯ-ŋgɯ nɯtɕu ɯ-tshɯɣ ci pjɤ-tu ɕti. (320)
tɕhi ɯ-skɤt tu-βze ŋu nɯ pjɤ-tso tɕe, tɕendɤre nɤkinɯ ri,
mɤ-kɯ-tso to-ʑɣɤpa, @tangseng nɯ kɯ.
tɕendɤre nɯra /ta/ kɤ-ti ta-sthɯt qhe, ɯ-lɤn kɯnɤ mɯ-to-βzu qhe, nɤkinɯ,
pjɤ-rɤndɯn, tɕe ɯ-kɤ-ndɯn ra pjɯ-ɤ nɯ sɯ-ndɯn (330)
tɕendɤre nɯnɯ tɤ-mu nɯ kɯ li to-ti tɕe, 
"aʑo a-kha, nɤkinɯ, tɯrme me ma, nɤkinɯ, a-laχtɕha ra wuma dɤn, mɤɕi-a" to-ti.
"maka a-pɕawtsɯ cho nɯra dɤn, a-rɟɯ nɯra dɤn, tɕendɤre iɕqha nɯ,
pjɯ-sɯso-a tɕe, nɤkinɯ, a-pɯ-ŋu tɕe, tɤ-tɕɯ kɯβde a-jɤ-ɣi-nɯ tɕe, /a-jɤ-ɣi-nɯ tɕe/
iʑora ci tu-pa-j tɕe, wuma ʑo ɲɯ-pe ɲɯ-sɯsam-a" to-ti.
"nɯ ntsɯ pjɯ-sɯsam-a ŋu" to-ti. (400)
tɕendɤre, tɤ-mu nɯ kɯ nɯ to-ti ri, @tangseng nɯ kɯ nɯ /kɯ/ mɤ-kɯ-mtshɤm, nɯ kɤ-ti mɤ-kɯ-spa to-ʑɣɤpa tɕe, 
tɕendɤre, @gancui ʑo ɯ-stu to-ti.
tɕe aʑɯɣ, nɤkinɯ, a-me stu kɯ-wxti nɯ @zhenzhen rmi tɕe, ɣɯjpa ɣnɤsqi-pɤrme thɯ-azɣɯt,
nɯ ɯ-pa nɯ, a-me nɯnɯ, @aiai, ɣɯjpa sqarcat /tha/ -pɤrme thɯ-azɣɯt,
nɯ ɯ-pa stu kɯ-xtɕi a-me nɯ, @linlin rmi tɕe ɣɯjpa sqaprɤ-pɤrme thɯ-azɣɯt, (430)
tɕe kɯkɯra a-me ra lonba ʑo thɯ-wxti-nɯ,
wuma ʑo, nɤki, mpɕɤr-nɯ, nɯ-ʁzɯɣ ra pe,
tɕe mɤ-kɯ-pe me tɕe, nɯʑora ɣɯ, nɤkinɯ, nɯ-rʑaβ ku-βzu-j mɤ-rtaʁ-i ɯ́-ŋu?" to-ti. (440 配不上 calque?)
tɕe iɕqha tɤ-mu nɯ ɯ-skɤt nɯ tɕe, ɯʑo kɯ @tangseng ɣɯ ɯ-rʑaβ ku-βze, 
ci ci χsɯm nɯnɯ ɣɯ nɯ-rʑaβ nɯ ɯ-me χsɯm nɯ tu-sɯpe to-ʁmɯɣ ɲɯ-ŋu. (455)
tɕendɤre nɤkinɯ, "iʑora ci tɤ-pa-j ɯ-qhu tɕe, nɤki, nɯ-kɤ-ŋga, nɯ-kɤ-ndza kɤ-nɯzdɯɣ mɤ-ra, 
mɤʑɯ li tɤ-rʑaβ kɯ-mpɕɤr kɯ, nɤki, nɯ-rʑaβ ku-βzu-nɯ ɕti tɕe,
nɯnɯ nɯ, nɤki iɕqha, nɤki, tɕhoz ɕɯ-kɤ-sɤmbi, @xitian mɤɕtʂa kɤ-ɕe sɤznɤ, /sɤ/ tɤ-ɴqa, /tɤ/ tɤ-zdɯɣ tɤ-sŋɤl mɤ-kɯ-ra, nɯ sɤz ndɤre mna" ɲɯ-sɯsam-a" to-ti.
tɕeri @tangseng nɯ kɯnɤ mɯ-pjɤ-rɯɕmi.
tɕendɤre, tɤ-mu nɯnɯ kɯ ku-rtoʁ tɕe, @tangseng nɯ kɯ koŋla ʑo, ɯ-stu ʑo mɤ-kɯ-nɤla pjɤ-ɕti tɕe, ɯ-mbrɯ to-ŋgɯ.
tɕendɤre "@bushitaiju 不识抬举" to-ti tɕe, /kɤ-zɣɤrʁe mɤ-kɯ-sna to-ti tɕendɤre/
"kɤ-zɣɤrʁe mɤ-kɯ-tso nɯ" to-ti tɕe tɕe nɯ to-ti ɯ-khɯkha kha ɯ-ŋgɯ lo-nɯɕqhlɤt.
tɕendɤre @zhubajie nɯ wuma ʑo, nɤkinɯ, to-mbɣom.
tɕendɤre "kɯki maka mɤ-nɤla-ndʑi ɲɯ-ɕti" ɲɤ-sɯso tɕe tɕendɤre, 
ɯ-sloχpɯn nɯ ɲɤ-nɯkhɤda.
"a-sloχpɯn nɤʑo, kɯki jɤ-ru matɕi kɯki tɯ-tɯpɯ ki nɯsthi ɲɯ-sɤzdɯxpa-nɯ tɕe,
nɯ maʁ nɤ, nɤki, kɤsɯfse mɤ-rɤʑi-j a-pɯ-ŋu kɯ, tɯ-rdoʁ tsa rɤʑi-j je" to-ti. (610 apɯŋu, pɯŋu)
"tɯ-rdoʁ tsa rɤʑi-j tɕe tú-wɣ-qur-nɯ raʁmaʁ" to-ti ɲɯ-ŋu.
tɕeri nɯ jamar tɕe @shaheshang nɯnɯ jo-ɣi tɕe, 
@shaseng nɯnɯ jo-ɣi tɕe to-ti ɲɯ-ŋu.
"aʑo ndɤre, tɕhi pɯ-tɤ́́-wɣ-nɯ-fɕɯ-fɕɤt?? ʑo @xitian ɕe-a ɕti ma kutɕu maka mɤ-rɤʑi-a". to-ti (620)
"aʑo tɯ-rdoʁ ndɤ mɤ-rɤʑi-a" to-ti ɲɯ-ŋu.
tɕe nɯ @sunwukong nɯ ɲɤ-nɤre. 
tɕendɤre nɤki, nɯnɯtɕu ɯciqa mɤ-kɯ-saχsɤl maŋe ma, @bajie ɯʑo ku-rɤʑi ɲɯ-sɯsɤm tɕe tɕe, nɯra sthamtɕɤt ʑo ɯ-@liyou ɲɯ-ɕar ɲɯ-ŋu." to-ti ɲɯ-ŋu.
tɕendɤre nɤkinɯ, /gancui/ nɯ sɤznɤ, mɯ-mɤ-ɲɯ-pe ??? nɤʑo kɤ-rɤʑi" to-ti ɲɯ-ŋu, @zhubajie ɯ-ɕki.
tɕeri @zhubajie kɯ ɲɤ-nɤzraʁ tɕe, (700)
"nɯnɯ ɲɯ-sɯsam-a" kɤ-ti mɯ-pjɤ-nɤz.
tɕeri "li tha ɯ-@jihui me ɲɯ-ŋu" ɲɤ-sɯso tɕe,
tɕendɤre @tangseng ɯ-ɕki to-ti tɕe, "a-sloχpɯn, nɤki, tɯrju nɯ kɯ-ɤmɯtso tsa tu-kɯ-ti tɕe, nɤkinɯ,
iɕqha nɯ kɯ-fse tɯrju nɯ mɤ-kɯ-pe, tɯrme kɤ-mtshɤm mɤ-kɯ-sna tu-kɯ-ti tɕe, tɕe /ji/ ji-kɯ-nɯβdaʁ ɲɯ-me ɲɯ-ŋu." to-ti. (720)
tɕendɤre nɯ sɤznɤ kɯki ci nɤki, ɲɯ-nɯ-sɤ-stɯ-stu ci tú-wɣ-βzu tɕe, (730)
tɕhimaʁnɤ, /ɣɯjɯz/ ji-χsɤlwa sɤ-ndza ci a-pɯ-tu raʁmaʁ" to-ti.
tɕendɤre "a-tɤ-naχpjɤt tɕe, aʑo nɯ sɤznɤ, pɕi ju-ɕe-a tɕe, mbro ci z-ju-nɤmtshɯmtshi-a, fso tɕe nɤkinɯ, kɤ-ŋke a-pɯ-khɯ" to-ti ɲɯ-ŋu.
tɕe "mbro nɯ a-tɤ-fka tɕe tɕetha kɤ-ɕe a-pɯ-cha" kɤ-ti ɲɯ-ŋu, @zhubajie kɯ.
tɕendɤre nɯ ɯ-ti ta-sthɯt qhe, tɕendɤre /pɕ/ kɯm ɯ-pɕi chɤ-ɬoʁ.
tɕe @sunwukong kɯ nɤki, @zhubajie kɯ nɯnɯ ɯ-kɤ-sɯso tɕhi ŋu nɯ pjɤ-tso ɕti tɕe tɕendɤre, 
nɤki, @qingting ɲɤ-ʑɣɤsɤβzu, iɕqha qajɯ kɯ-nɯqambɯmbjom nɯ ɲɤ-ʑɣɤsɤβzu.
nɯ tɕhi tu-kɯ-ti pɯ-ŋu?
woja, quspunmbro nɯ ɲɤ-ʑɣɤsɤβzu.
tɕendɤre chɤ-nɯqambɯmbjom.
tɕendɤre @bajie ɯ-qhɯ-qhu jo-ɕe.
tɕe @bajie kɯ, nɤki, amɲɯmɲo kɯ, nɯnɯ mbro nɯ to-mtshi tɕe, mbro ɲɯ-z-nɯri tɕe tu-z-rɯndzɤtshi pjɤ-maʁ kɯ ɯ-rʑaʁ sɤxɕe? aʁɤndɯndɤt ju-tsɯm pjɤ-ŋu. (830)
tɕendɤre ri, nɤki iɕqha nɯ, sɯjno, rtsaka??? kɯ-tu kɯnɤ mbro nɯ mɯ-ko-z-rɤʑi, 
tɕendɤre iɕqha, tɕheme ra ɣɯ nɯ-mɯntoʁ sɤ-ji ɯ-rkɯ nɯtɕu jo-ɕe.
tɕe nɯtɕu tɕe nɯ tɕheme kɤtsa nɯnɯra, tɤ-mu nɯ kɯ ɯ-me χsɯm nɯ cho nɯtɕu @juhua pjɤ-k-ɤz-nɤmɲo-nɯ-ci.
tɕe ku-rtoʁ-nɯ tɕe, iɕqha @bajie nɯ jo-ɣi tɕe tɕendɤre, 
ɯ-me ra kɤsɯfse ɲɤ-nɤzraʁ-nɯ tɕe, nɤkinɯ, jo-nɯɕe-nɯ.
tɕe @bajie kɯ /to/ nɤki, tɤ-mu nɯ ɯ-ɕki to-ti tɕe, 
"a-mu, aʑo nɤki, a-mbro ɯ-kɯ-znɯrɯ jɤ-ɬoʁ-a." nɯra to-ti.
tɕendɤre, tɤ-mu nɯ kɯ ɲɤ-nɤre tɕe, nɯɕimɯma to-ti tɕe, 
"nɤʑo, nɤ-sloχpɯn rcanɯ ɯ-tɯ-nɯrkorlɯt ɲɯ-saχaʁ.
tɕe kutɕu ku-kɯ-rɤʑi tɕe wuma ʑo pe matɕi, mɤ-kɯ-pe me,
nɯsthɯci ɲɯ-pe ri, 
nɯ mɤlɤn ʑo nɯ @xitian nɯtɕu, kɯ-sɤɣdɯɣ nɯtɕu ɕe ra ɲɯ-ŋu tɕe, mtshɤri ɲɯ-ŋu." nɯra to-ti.
tɕendɤre @zhubajie kɯ ɯ-ku ra pjɤ-sɤŋoʁŋoʁ, "ɲɯ-tɯ-ɣɤŋgi" ɯ-skɤt ra to-βzu.
tɕendɤre "aʑo ndɤre ku-rɤʑi-a ɲɯ-sɯsam-a, a-ʁjiz ɲɯ-ɣi ri, 
tɕeri nɤʑo a-mu kɯ ku-kɯ-rtoʁ-a tɕe, nɤkinɯ, a-rna ri ɲɯ-wxti, a-mtɕhi ri ɲɯ-zri, tɕe mɤ-kɯ-nɤpe-a thaŋ ma" to-ti ɲɯ-ŋu.
tɕendɤre iɕqha, tɤ-mu nɯ kɯ to-ti, 
"aʑo ʁo maka mɤ-naʁdɯɣ-a ri, tɕetha /amera/ a-me kɯ /mɤ/ mɤ-nɯrge thaŋ, mɤ-tɯ́-wɣ-nɯrga thaŋ ɲɯ-sɯsam-a" to-ti.
tɕendɤre @bajie nɯ kɯ nɯɕimɯma ʑo wuma "aʑo pe-a" ɯ-skɤt ra to-βzu tɕe (1010)
"aʑo nɤkinɯ, a-ʁzɯɣ nɯ khro mɤ-mpɕɤr ri, ɲɯ-sɤjloʁ-a tsa ri, 
wuma ʑo a-kɤ-spa dɤn, a-kɤ-cha tu, 
kɤ-rɤma wuma ʑo cha-a, mkhaz-a" nɯra to-ti.
tɕendɤre tɤ-mu nɯ kɯ to-ti tɕe, "nɤ-sloχpɯn kɯ a-pɯ-nɤle qhe, tɕendɤre ɯ-ɲɯ-nɤle nɤ, nɤʑo kɤ-rɤʑi" to-ti.
tɕendɤre @bajie nɯnɯ rcanɯ, tɕendɤre tɯ-rga ɲɤ-ʑa tɕe,
"maka aʑo ɲɯ-pe-a ɲɯ-ŋu" ɲɤ-sɯso tɕe to-ti. (1040)
"nɯ mɤ-ʁdɯɣ me ma ɯʑo a-mu a-wa ri maʁ, nɯnɯ aʑo mɤ́-wɣ-znɯkon-a" to-ti. (1046 abilitative?)
tɕendɤre kɤ-ti ta-sthɯt qhe, tɤrga kɯ jo-nɯɕe.
tɕe toʁde tɕe, tɕendɤre iɕqha tɤ-mu nɯ kɯ χsɯm nɯ to-ndo tɕe jo-nɯɬoʁ-nɯ. (1054)
tɕeri ɯ-me nɯra ci sɤz ci ʑo pjɤ-mpɕɤr-nɯ.
tɕendɤre tɤ-mu nɯ kɯ @tangseng ɯ-ɕki to-ti.
"@zhanglao, nɯʑora nɯ-tɯkrɤz ɯ-tɤ́-tɯ-βzu-nɯ, nɤki,
nɯ-tɯkrɤz tɤ-jɤɣ ɕi, (1108)
tɕhi tɤ-tɯ-pa-nɯ?" nɯra to-ti.
tɕeri iɕqha @shaheshang, @shaseng nɯ kɯ ɯ-sloχpɯn kɯ tu-ti ɕɯŋgɯ ʑo tɕe to-ti tɕe, 
"iʑora tɤ-nɯkrɤz-i, nɤkinɯ, kɯki, nɤki, paʁ kɯki kú-wɣ-z-rɤʑi ŋu" to-ti. 
"nɯnɯ ɲɯ-ta-j ŋu" to-ti.
tɕendɤre tɤ-mu nɯ kɯ "jisŋi ndɤre skɤrma kɯ-sna ŋu tɕe, 
kɯki iɕqha @xiaozhanglao nɯnɯ (@zhubajie kɤ-ti ɲɯ-ŋu),
tɕe nɯnɯ ji-βɣo nɯnɯ, nɤki kɯ, tɕe ɯ-rʑaβ  /akɤnɯ/ a-kɤ-nɯ-te qhe nɯ ɕti. (1144)
tɕendɤre @zhubajie rca tɤrga tɤχi kɯ ʑo, nɤki, ɯ-ŋgɯ zɯ rɟara ci pɯ-tu tɕe, nɯtɕu lo-ɕe.
tɕe @tangseng nɤki, @sunwukong chondɤre @shaheshang nɯra tɕe, nɤki, ɯ-pɕi zɯ pjɤ-sɯrma-nɯ.
tɕe ɯ-ŋgɯ lu-tɯ-ɕe tɕe, @bajie kɯ to-thu tɕe, 
"a-mu, nɤʑo ŋotɕu nɤ-me nɯ, aʑɯɣ, nɤki, a-rʑaβ ɲɯ-tɯ-khɤm ŋu?" to-ti. (1212)
tɕeri tɤ-mu nɯ kɯ to-ti kɯ, "aʑo nɤkinɯ, kɯreri maka mɯ́j-nɯɣɯjpa ma tɕhi tú-wɣ-pa kɯ mɯ-ku-tso-a ma, 
kɯki ɲɯ-kham-a ri, kɯmaʁ nɯ sɤmbrɯ ɲɯ-sɯsam-a tɕe tɕendɤre, 
/ki/ kɯmaʁ nɯ ɲɯ-kham-a ri, li kɯki sɤmbrɯ ɲɯ-sɯsam-a" to-ti.
tɕendɤre @bajie kɯ, nɤkinɯ, maka kɤ-sɯpjɤl kɯ-me ʑo to-ti, (1236)
"qhe, kɤsɯfse a-rʑaβ nɯ-khɤm wo, aʑɯɣ paʁ ɣɯ a-rʑaβ a-kɤ-βzu-nɯ,
nɯ maʁ nɤ, nɯ pɯ-pɯ-maʁ nɤ, tha nɯʑo tɯ-tɯpɯ ɣɯ, nɤkinɯ, nɯ-sɯm kɯ-ʁnɤt a-mɤ-tɤ-βze tɕe, mɤ-kɯ-ɤmɯmi a-mɤ-nɯ-ɬoʁ ma" to-ti ɲɯ-ŋu.
tɕendɤre tɤ-mu nɯ kɯ ɲɤ-nɤre tɕe, nɤʑo ndɤre nɤ-tɯ-rɯʁɤtɕhɯβ nɯ!" to-ti. "nɤ-tɯ-rɯʁɤtɕhɯβ nɯ!" tɕendɤre, 
qhe nɯ pɯ-pɯ-ŋu nɤ, aʑo kɯ phatsɯ ɲɯ-ɕar-a tɕe, nɤ-ku pjɯ-ɕɯ-fkaβ-a tɕe,
tɕe a-me nɯ, kɯki a-me kɯra nɤʑo nɤ-ʁɤri nɯtɕu a-tɤ-ŋke-nɯ tɕe,
ŋotɕu kɤ-tɯ-ndo-t ʑo nɯnɯ nɤ-rʑaβ kú-wɣ-sɯ-βzu" to-ti.
tɕendɤre @zhubajie tɕe maka /pjɤɣɤ/ ɯ-mɤlɤjaʁ ra pjɤ-rko ʑo, mɯ-pjɤ-nɤtsɤtkhɯ ɕti qhe,
tɕendɤre tɯ-rdoʁ cinɤ kɤ-ndo mɯ-pjɤ-cha.
tɕendɤre nɤki to-ti tɕe, "nɤʑo a-mu ndɤre, aʑo maka tu-kɯ-nɤɣro-a tɕe, nɯnɯ pjɯ-kɯ-nɯβlu-a ɯmɤ-kɯ-ɕti-ci?" to-ti ɲɯ-ŋu. (1330)
tɕeri iɕqha tɤ-mu nɯ kɯ iɕqha nɯ, @zhenzhushan, nɯnɯ wuma ʑo naŋʁɯ kɯ-mpɕɤr nɯ nɤkinɯ, ɯ-pɕi kɤ-ŋga nɯnɯ, jo-tɕɤt.
χsɯm to-tɕɤt.
tɕendɤre nɯnɯ pɯ-pɯ-ŋu nɤ, iɕqha nɯ, kɯki tɕheme kɯra kɯ
ɲɯ-tɯ́-wɣ-nɯphɣo ɲɯ-ɕti tɕe, ku-tɯ́-wɣ-nɤnbaʁ ɲɯ-ɕti tɕe, (1354 ku-tɯ-nɤnbaʁ)
nɤʑo kɤ-ndo mɯ́j-tɯ-cha tɕe, nɯ sɤznɤ nɯ-ŋga tɯkaka thɯ-kɤ-βzu ŋu tɕe, 
ɯnɯnɯ nɤʑo ɕɯ ɣɯ ɯ-ŋga kɯ-nɤtɯɣ nɯ, kɤ-tɯ-ndo-t pɯ-tɯ-cha nɯnɯ, tɕe nɯnɯ nɤʑo nɤ-rʑaβ kú-wɣ-sɯ-βzu." to-ti.
tɕendɤre @zhubajie kɯ, ɯ-ŋga tu-ŋge ɯkhɯkha, tɤrga kɯ to-ti tɕe, 
"a-pɯ-ŋu a-pɯ-ŋu tɕe χsɯm nɯ ʑo tu-ŋge-a a-pɯ-khɯ tɕe ɲɯ-pe" to-ti.
"χsɯm nɯ kɤ-sɯfse tu-ŋge-a a-pɯ-khɯ tɕe ɲɯ-pe." to-ti.
tɕeri tɯ-rdoʁ nɯnɯ ta-ŋga ʑo tɕe tɕendɤre, tɤŋɤm kɯ to-ɣɤɕqali pjɤ-ra ma, 
iɕqha @zhenzhushan nɯnɯ /ɲɤβz/ ɲɤ-ɲɟɯr tɕe tɯmbri ɲɤ-k-ɤ-βzu-ci.
tɕendɤre to-ŋga ri kó-wɣ-xtɕɤr.
tɕendɤre @bajie kɯ ki kɯ-fse tu-ɣɤtʂɤjɤt ɯ-jɯja qhe ku-kɯ-ɤsɯɣ ʑo pjɤ-ɕti.
tɕendɤre tɕe nɯ kɤ-ŋga maka mɯ-pjɤ-khɯ tɕe, ɯ-soz tɯmtɕi tɕe tɕendɤre, nɤki iɕqha,
@tangseng cho nɯra, nɤki kɤndʑislama nɯra, χsɯm nɯ chɤ-sta-nɯ ri, nɤki,
nɯ sɤz rɯŋgu skaŋ?? schiz pjɤ-rŋgɯ-nɯ ɕti (1502)
tɕendɤre, nɯ-rkɯ nɯtɕu, nɯ-phoŋbu ɯ-rkɯ nɯtɕu, nɤki, tɤscoz pɯ-kɤ-rɤt ci pjɤ-k-ɤta-ci.
tɕendɤre tɕe nɯ ɯ-taʁ ri pjɤ-k-ɤrɤt tɕe, nɯnɯ @linshanlaomu chondɤre @guanyinpusa @wenshupusa, nɯnɯra kɯ tó-wɣ-qur-nɯ ndʐa pjɤ-ɕti. 
tɕe nɯnɯ kɯ, nɯ-sɤ-tshɤt to-βzu-nɯ ɲɯ-ŋu. kɤndʑislama nɯra.
nɯ-sɤ-tshɤt to-βzu-nɯ tɕe, nɤki, pjɤ́-wɣ-nɯβlu-nɯ tɕe, nɤkinɯ, 
nɯ-sɤ-tshɤt to-βzu-nɯ tɕe, nɤki, @xitian nɯtɕu, iɕqha, tɕhoz ɕɯ-kɤ-ru, nɯ ɣɯ nɯ-@juexin kɯ-tu kɯ-me, nɯ-sɯm koŋla ʑo kɯ-χtɤt mɤ-kɯ-χtɤt nɯ tú-wɣ-tshɤt-nɯ pjɤ-ŋu.
tɕe @wukong kɯ to-ti tɕe, "aʑo ʑaʑa ʑo, nɤki, skɯ nɯ kɯ, ɲɤ-ʑɣɤβzɟɯr-nɯ ɲɯ-ŋu nɯ-sɯso-t-a ɕti" ra to-ti, @sunwukong. (1550)
tɕendɤre iɕqha sɯŋgɯ nɯtɕu, iɕqha nɯ, ɲɯ-sɤŋo-nɯ tɕe, nɯ jamar sɯŋgɯ nɯtɕu ɲɯ-sɤŋo-nɯ tɕe, iɕqha @zhubajie kɯ "wo ɣɯ-tu-kɯ-βri-a-nɯ, wo ɣɯ-tu-kɯ-βri-a-nɯ" to-ti tɕe,
kɯ-ɤkhɤzŋga nɯ pjɤ-mtshɤm-nɯ ɲɯ-ŋu.
tɕendɤre kɤndʑislama χsɯm nɯ ko-rɟɯɣ-nɯ ko-ɕe-nɯ ri, nɤkinɯ iɕqha nɯ, 
@zhubajie kɯ ɯ-sloχpɯn jo-ɣi nɯ pjɤ-mto tɕe, tɕendɤre iɕqha nɯ, to-ɣɤɕqali tɕe "ɣɯ-tu-kɯ-βri-a-nɯ wo" ntsɯ to-ti ɲɯ-ŋu.
tɕendɤre nɯ-sloχpɯn nɯ, "a-sloχpɯn ɣɯ-tu-kɯ-βri-a-nɯ, aʑo tɕe rcanɯ, kɯmaŋ??? ɯ-grɤl kɯ-me kɤ-rɯsɯso ʑgrɯɣ mɤ-βze-a, nɯnɯ tɕe mɤ-naz-a.(1640)
tɕendɤre iɕqha nɯ, iɕqha @shaheshang nɯ kɯ, nɤkinɯ, tɯmbri pjɤ-rla tɕe @bajie /pjɤ/ nɤkinɯ, pjɤ-tɕɤt.
pjɤ-rla qhe ɲɤ-lɤt tɕe tɕendɤre kɤndʑislama kɯβde nɯnɯ li nɯ-tʂu jo-ɕe-nɯ. (1655)
tɕe nɯra tɤ-nmaʁ kɤ-βzu ra to-znɯna-nɯ.
matɕi nɯra koŋla pjɤ-maʁ-nɯ tɕe.
nɯ-kɯ-tshɤt jo-ɣi-nɯ pjɤ-ɕti.
nɯ-kɯ-tshɤt χsɯm jo-ɣi-nɯ ma, iɕqha, 
nɤki nɯ jɤ-ɣe, nɤkinɯ pjɤ-ɕti iɕqha nɯ,
@linshanlaomu mɤʑɯ iɕqha thɯrʑi tɕhɯnbu, @wenshupusa nɯ χsɯm nɯnɯ, kɯkɯra nɤkinɯ, nɯ-kɯ-tshɤt jo-ɣi-nɯ pjɤ-ŋu, 
nɯ-sɤ-tshɤt tu-βzu-nɯ pjɤ-ɕti ma, nɯra kutɕu kɯ-rɤrma kɯ-tu pjɤ-maʁ.



</FORM>
</TEXT>
