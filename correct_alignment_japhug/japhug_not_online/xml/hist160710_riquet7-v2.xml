<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist160710_riquet7-v2' xml:lang='jya'>
<HEADER></HEADER>
<FORM>
tɕendɤre tɕheme nɯnɯ, iɕqha, sɯŋgɯ nɯtɕu pjɤ-nɤŋkɯŋke tɕe, tɕendɤre alo tɕe tsa lo-zɣɯt tɕe, 
ɲɯ-sɤŋo tɕe, tɯrme kɯ-dɯ-dɤn ʑo, kɯ-rɯɕmi, kɯ-nɯrɤɣo, kɯ-nɤrɤɟaʁ kɯ-fse ɣɯ ɯ-skɤt nɯra pjɤ-mtshɤm.
tɕendɤre mɤʑɯ lo-ɕe tɕe, tɕe ɯ-locu nɯtɕu lo-nɯɬoʁ tɕe nɯtɕu zgɤr kɯ-wxtɯ-wxti ci ʑo pjɤ-k-ɤ-thɯ-ci.
tɕe nɯ kɯ-wxtɯ-wxti ʑo pa-thɯ-nɯ tɕe tɕe, (020)
iɕqha, ɲɯ-sɤŋo tɕe, nɤkinɯ,
ci kɯ, "nɤʑo tɯthɯ nɯ nɯ-khɤm" ɯ-kɯ-ti ci pjɤ-tu. (025 kɯ kɤ)
"smi nɯ thɯ-sɤtɕɤt-o" nɯra ɯ-kɯ-ti ci pjɤ-tu.
tɕe mɤʑɯ lo-ɕe tɕe zgɤr ɯ-pa nɯ pjɤ-mto ri,
zgɤr ɯ-pa rca, tɯrme pjɤ-xcat ʑo.
tɯrme pjɤ-xcat ʑo qhendɤre, ʑɯβnɤlɯβ ʑo pjɤ-rɤma-nɯ. (040)
qhe pjɤ-rɤma-nɯ qhendɤre ʑakastaka nɯ-kɤ-nɤma pjɤ-tu qhe,
ci kɯ tɤ-mthɯm...
wo nɯnɯ, zgɤr ɯ-pa nɯtɕu, tɕoχtsi kɯ-wxtɯ-wxti ʑo pjɤ-ɤta qhe, nɯ ko-nɤkhar-nɯ qhe, 
ci kɯ tɤ-mthɯm pjɯ-rɤkri, tɤ-ŋgɤr pjɯ-rɤkri pjɤ-ŋu,
ci nɯ kɯ tɯthɯ ɲɯ-χtɕi pjɤ-ŋu,
li ci nɯ kɯ, iɕqha nɯ, li khɯtsa ra ɲɯ-χtɕi pjɤ-ŋu qhe, ʑakastaka ʑo nɯ-kɤ-nɤma pjɤ-tu.
tɕendɤre ʑɯβnɤlɯβ ʑo tu-rɤma-nɯ ɯ-khɯkha, 
tɕe ɣɯrnɤɣɯr ʑo rɤɣo kɯ-mpɕɯ-mpɕɤr chɯ-ti-nɯ qhe, ɲɯ-rɤma-nɯ pjɤ-ŋu qhe,
wuma ʑo pjɤ-sɤscit kɯ-fse qhe, 
tɕendɤre mɤʑɯ lo-ɕe qhe to-ɕɯmthu.
tɕendɤre to-ɕɯmthu qhe, nɤkinɯ, 
"wo nɯʑora ɕɯ ɯ-ʁjoʁ tɯ-ŋu-nɯ, ɕɯ ɯ-ma ku-tɯ-nɤma-nɯ, 
kutɕu tɕhi ɲɯ-tɯ-nɤma-nɯ ŋu?" nɯra to-ti.
tɕeri nɯ jamar tɕe iɕqha, iɕqha, kɯ-nɯʁjoʁ nɯra ɣɯ, iɕqha, nɯ-kɯ-mna ci pjɤ-tu tɕe jo-ɣi tɕe,
"wo a-tɤɕime, iʑora, kukutɕu, iɕqha, pɕi rɟɤlkhɤβ tɤ-tɕɯ ɯ-mtɯ kɯ-tu kɤ-ti kɤ-fɕɤt nɯ ɣɯ ɯ-ʁjoʁ ŋu-j wo tɕe, (150 kɤti kɤfɕɤt)
fso tɕe rɯstɯnmɯ ɲɯ-ŋu tɕe,
nɯ ɯ-ftɕaka kɯre ku-βzu-j ŋu" to-ti.
tɕendɤre nɤkinɯ, tɕheme nɯ kɯ ɲɤ-nɤmtshɤr tɕe nɤkinɯ iɕqha nɯ,
tɕe ʁlɤwɯr ʑo, nɯ koʁmɯz nɤ, tɕendɤre nɤkinɯ iɕqha, 
nɯ ɕɯŋgɯ nɯtɕu, sɯŋgɯ nɯtɕu tɤ-tɕɯ nɯ cho nɯ-atɯɣ-ndʑi qhe, 
tɤ-tɕɯ ɣɯ ɯ-ʁzɯɣ tɕhi kɯ-fse, nɯra nɯ koʁmɯz nɤ to-sɯʁjit.
matɕi nɯ ɕɯŋgɯ tɕe pjɤ-khe qhe, nɯra ta-nɯpa-ndʑi, ta-nɯkrɤz-ndʑi nɯra ɲɤ-nɯjmɯt.
tɕe nɯtɕu qhe pjɤ-ɕqraʁ nɯ ɯ-ʁɤri nɯra pjɤ-fse, 
nɯra to-ti-nɯ qhe, tɕendɤre iɕqha tɤ-tɕɯ nɯ to-sɯʁjit qhe,
tɕe ɯ-sɯmpa nɯtɕu pjɤ-zdɯɣ matɕi, 
tɤ-tɕɯ kɯ-sɤjlɯ-jloʁ nɯ ntsɯ ku-ntɕhɤr pjɤ-ŋu qhe, X
tɕendɤre ɯ-pɕi chɤ-loʁ, sɯŋgɯ kɯ-nɤŋkɯŋke jo-ɕe.
tɕe nɯra tɤ-tɕɯ kɯ-sɤjloʁ cho tɕhi ta-nɯkrɤz-ndʑi pɯ-kɯ-ŋu nɯra, 
ɯ-sɯmpa ntsɯ ju-ɣi qhe, nɯ ntsɯ chɯ-rɯsɯso pjɤ-ŋu.
tɕe nɯ jamar qhe, tɤ-tɕɯ nɯ jo-nɯɬoʁ.
tɤ-tɕɯ ɯ-mtɯ kɯ-tu nɯ jo-nɯ-ɬoʁ tɕe ɲɤ-ʑɣɤɕɯrga qhe,
wo a-tɤɕime, nɤki, nɯra nɯ ɕɯŋgɯ tɤ-amɯti-tɕi nɯra, tɕi-khɤjlɤn nɯra to-fse tɕe, nɤʑo wuma ʑo to-tɯ-ɕqraʁ, 
tɕe, nɤki, nɯ ɕɯŋgɯ tɤ-amɯti-tɕi nɯ, tɕi-khɤjlɤn nɯra, nɤ-khɤjlɤn nɯra, ɯ-kɯ-nɯ-fɕaʁ jɤ-tɯ-ɣe ŋu thaŋ nɤ?" to-ti.
</FORM>
</TEXT>
