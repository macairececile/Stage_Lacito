<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist180428_xiyouji_04_zuijiuluantianting' xml:lang='jya'>
<HEADER></HEADER>
<FORM>
kɯki @disihui nɯnɯ,  @dashengzuijiuluantianting
tɕe nɯnɯ nɤki, @dasheng nɯ, @sunwukong nɯ ɲɯ-ŋu,
lo-βzi tɕe tɕe tɯmɯ kɤrŋi tɕe pjɤ-rɯŋɯŋɤn ɲɯ-ŋu.
ɯ-grɤl kɯ-me pjɤ-znɤma.
tɕe @tuotalitianwang nɯ, nɯ ɯ-ʁɤri nɯ tu-ti tɕe, (020)
pjɤ-nŋo tɕe @lingxiaodian tɕu jo-nɯɣi.
tɕendɤre, @yuhuangdadi pjɤ-nɤscɤr.
"wo, tɕhi tú-wɣ-pa ɲɯ-ra?" ɲɤ-sɯso.
tɕe ɯ-kɤpa ci ɲɤ-me kɯ-fse jamar tɕe,
@taibaijinxing nɯ kɯ nɤki iɕqha @yuhuangdadi ɯ-ɕki to-ti.
nɯ, mɯ-mɤ-ɲɯ-pe nɤ, nɯ sɤznɤ, aʑo kɯ, nɤkinɯ, ɯ-khɯr ci, ɯ-rmi kɯ-tu ma ɯ-ma kɯ-me ci pjɯ́-wɣ-ta ɲɯ-mna" to-ti ɲɯ-ŋu.
tɕendɤre nɯnɯ pɯ-pɯ-ŋu nɤ @qitiandasheng tu-kɯ-ti tɕe, 
@qitiandasheng nɯnɯ tɯmɯ nɤmkha cho, tɯmɯ kɤrŋi cho kɯ-ɤfsuja ʑo kɯ-fse, ɯ-khɯr kɯ-wxti, ɯ-rmi kɯ-tu ɲɯ-ŋu,
ɯ-rmi kɯ-tu ma nɯ tɕe, nɤkinɯ, kɤ-nɤma kɯ-me ɲɯ-ŋu.
tɕendɤre tɯmɯ kɯ pɯ-pa-fkaβ nɯ, nɤkinɯ, a-nɯ-ɤmbɤldʑɤm kɯ ɲɯ-mna.
tɕendɤre @yuhuangdadi kɯ "nɯnɯ ɲɯ-ɣɤŋgi" ɲɤ-sɯso.
tɕendɤre tɯrme to-zrɤŋgat tɕe pjɤ-sɯxɕe tɕe,
@taibaijinxing nɯ to-ɣɤxpra tɕe li @huaguoshan nɯtɕu jo-ɕe tɕe,
nɯnɯ ɯ-tɯpri ɯ-kɯ-nɯmnɤt jo-ɕe.
tɕendɤre @taibaijinxing nɯ @huaguoshan nɯtɕu jo-zɣɯt, li jo-zɣɯt tɕe tɕendɤre,
@sunwukong pa-mto tɕe iɕqha, nɤkinɯ, nɯnɯ tɤscoz pɯ-kɤ-rɤt nɯ to-tɕɤt tɕe to-ti tɕe,
nɤki "@yuhuangdadi kɯ nɤʑo, nɤkinɯ, nɤ-khɯr kɯ-wxti pjɯ-te ɲɯ-ŋu tɕe,
@qitiandasheng to-tɯ́-wɣ-ɣɤtɕɤt." to-ti ɲɯ-ŋu. (150)
tɕendɤre "kɯki ndɤre, wuma ʑo, nɤkinɯ, khɯrthaŋ kɯ-wxti ɕti nɤ" to-ti ɲɯ-ŋu.
tɕe nɯ @sunwukong ɲɤ-rga.
tɕe ɲɤ-rga tɕendɤre @taibaijinxing chondɤre @lingxiaodian nɯtɕu jo-ɕe-ndʑi.
tɕendɤre nɤkinɯ, @yuhuangdadi nɯ kɯ, @yudi nɯ kɯ @sunwukong nɯ kɯ-fse @qitiandasheng ɯ-khɯr lo-ta tɕe tɕendɤre,
tɕendɤre mɤʑɯ iɕqha @pantaoyuan nɯnɯtɕu tɕe, nɤkinɯ, @xiantao ʁɟa ʑo kɤ-ji nɯnɯ, nɯnɯ iɕqha nɤki nɯ ɲɯ-ŋu,
nɯnɯtɕu ri tɕe, li nɯtɕu ɯ-kɯ-nɯkon to-ɣɤtɕɤt tɕe, nɯtɕu /lo/ ló-wɣ-ta ɲɯ-ŋu.
tɕe nɯtɕu mɤʑɯ iɕqha @pantaoyuan ɯ-rkɯ nɯtɕu, @dashengfu tɕe nɯtɕu ɯ-kha kɯ-wxti to-βzu.
ɯ-kha kɯ-wxtɯ-wxti to-sɯβzu tɕe tɕendɤre,
ɯ-cha kɯ-mɯm ra jo-ɣɯt, mɤʑɯ χsɤr ɣɯ ɯ-mɯntoʁ ra jo-ɣɯt.
tɕendɤre @sunwukong ɯ-ɕki, "nɯnɯtɕu kɯ-pɯ-pe ʑo nɤ-khɯr tɤ-ndɤm tɕe kɤ-rɤʑi tɕe, 
nɯ ma ɯ-grɤl kɯ-me ma-tɯ-nɤme ra" to-ti ɲɯ-ŋu.
tɕe nɯ, @sunwukong kɯ, nɤki, @dashengfu nɯ, ɯ-kha thɯ-kɤ-βzu nɯtɕu, pjɤ-rɤʑi ri, (305 kɯ.)
maka ɯ-kɤ-nɤma ci pjɤ-me tɕe, ɯ-rʑaʁ mɯ-pjɤ-ɕe ɲɯ-ŋu.
tɕe nɯ sɲikuku ʑo nɤki, tɯmɯ kɤrŋi nɯtɕu, nɤki, /kuɕe/ aʁɤndɯndɤt ju-ɕe nɤ ju-ɣi tɕe, nɤkinɯ,
ku-nɯ-rɤʑi tsa, chɯ-ɤnɯɣro ntsɯ pjɤ-ŋu, ɯ-rʑaʁ mɯ-pjɤ-ɕe
tɕe @shenxian ra chondɤre, maka, "nɤʑo a-xtɤɣ, nɤʑo a-ʁi" nɯra tu-omɯti-nɯ pjɤ-ŋu.
tɕe cha ku-tshi, tɕe ɯ-grɤl kɯ-me, nɤki, nɯfse /chɯnɤrɤɟ/ kɯmɤlɤxso tɕe chɯ-nɯ-rɤʑi pjɤ-ŋu.
tɕendɤre @yudi nɯ kɯ @sunwukong ku-rtoʁ tɕe, nɯ ɯ-ʁa ɯ-tɯ-tu pjɤ-tɕhom. (340)
tɕendɤre iɕqha nɤkinɯ, @wangmuniangniang ɣɯ iɕqha, @pantaoyuan nɯnɯ, qaɕti kɤ-ji ɣɯ nɯnɯ, to-znɯkon,
nɯnɯ to-znɯkon tɕe, tɕe nɯnɯ ku-nɤmdzi kɯ-ra pjɤ-ŋu tɕe,
@sunwukong nɯ @pantaoyuan nɯtɕu jo-ɣi tɕe,
nɯtɕu, iɕqha, nɯnɯra si ɯ-mat kɯ-saχaʁ nɯnɯra, tu-nɤme pjɤ-ŋu tɕe, (410)
ci ci, nɤkinɯ, ɯ-rtaʁ nɯra tu-ɣɤβdoʁβdi, @jianzhi ra ɲɯ-βze, (410)
tɯ-ci ra z-ju-nɯzʁe, nɯra ju-lɤt, 
to-rɤraʁrɯz, nɯra pjɤ-ŋu.
tɕendɤre iɕqha, nɯ kɯ-rɤraʁrɯz nɯra, kɯ-rɤma nɯnɯra kɯ, iɕqha nɯ,  /tu-ndɤm/ tɕe,
/aʁɤndɯndɤt z-ɲɯ-nɤrɯra-nɯ pjɤ-ŋu/.
tɕe nɯra, koŋla, nɤkinɯ, ɯʑo tú-wɣ-ndo tɕe, nɯra ɲɯ́-wɣ-z-nɤrɯra tɕe ɲɯ-nɤme pjɤ-ŋu tɕe, (440)
tɕe /nɯ-ɕki, ɯ-ɕki/ ɯ-ɕki nɯtɕu pjɤ-fɕɤt-nɯ tɕe, 
"ki si ki nɯ kɯ-fse ci ŋu, kɯki si ki nɯ kɯ-fse ɲɯ-ŋu" nɯra tó-wɣ-sɯxɕɤt pjɤ-ŋu.
tɕendɤre nɤkinɯ, tó-wɣ-sɯxɕɤt tɕe, kukutɕu, @pantaoyuan ɯ-ŋgɯ stoŋtsu χsɯm kɯtʂɤɣ-ri, ɣɯ qaɕti tu" to-ti ɲɯ-ŋu.
tɕeri "ɯ-tɯphu mɤ-naχtɕɯɣ tɕe, ɯ-ʁɤri nɯtɕu, stoŋtsu ci cho ʁnɯ-ri /tu/ -phɯ tu tɕe, 
ɯnɯnɯ pɯ-pɯ-ŋu nɤ, stoŋtsu χsɯm-xpa tɕe tɯ-ɣjɤn ntsɯ pjɯ-tɯt ŋu" to-ti. (510)
tɕe tɯrme kɯ ki ɯ-mat nɯ ta-ndza tɕe tɕendɤre, iɕqha nɯ,
fsraŋma ɲɯ-kɯ-ɤβzu ŋu" to-ti.
ɯ-χcɤl nɯtɕu, li stoŋtsu ci chondɤre ʁnɯ-ri-phɯ tu tɕe, 
ɯnɯnɯ, nɤki, stoŋtsu kɯtʂɤ-xpa tɕe ci ntsɯ chɯ-tɯt ŋu" to-ti.
tɕe tɯrme kɯ ta-ndza tɕe, tɕe @chanshengbulao, tɕe tɕe nɯ chɯ-kɯ-rgɤz mɤ-kɯ-cha, tɕe tɯ-mɲitsi kɯ-zɯ-zri ɲɯ-βze ŋu" to-ti.
ɯ-qhuchu nɯtɕu zɯ, nɤki, stoŋtsu ci cho ʁnɯ-ri-phɯ tu tɕe, 
nɯnɯ stoŋtsu kɯŋgɯ-xpa koʁmɯz nɤ chɯ-tɯt ŋu" to-ti.
"tɯ-ɣjɤn chɯ-tɯt ŋu tɕe, 
tɯrme kɯ nɯ ta-ndza tɕe, nɤki, nɤmkha chondɤre, nɤki, soʁʑi nɯ tɕhi thɯ-mdɯ-mdɯ nɯnɯ chɯ-kɯ-mdɯ kɯ-cha ŋu" to-ti. (600)
tɕe @sunwukong kɯ nɯ pa-mtshɤm tɕe wuma ʑo pjɤ-nɤmtshɤr.
tɕendɤre nɯ ɯ-qhu pɕintɕɤt tɕe tɕendɤre, iɕqha nɯ, ɯ-pɕi maka ʑo kɯ-nɤʁaʁ tɕe mɯ-ɲɤ-ɕe tɕe, 
sɲikuku ʑo nɯnɯ @pantaoyuan nɯ ku-nɤmdzi tɕe ku-rɤʑi pjɤ-ŋu ma,
ɯ-pɕi ra mɯ-pjɤ-ɕe.
tɕe @pantaoyuan ɯ-ŋgɯ, qaɕti nɯra daltsɯtsa tɕe, ʑɯrɯʑɤri tɕe chɤ-tɯt ɲɯ-ŋu. (625)
tɕendɤre @sunwukong ɯ-ciqa, nɤki, qaɕti kɤ-ndza kɯ-rga nɯ ɲɯ-ɕti tɕe,
kɯki @pantaoyuan ɯ-ŋgɯ nɯnɯra, nɤkinɯ, kɤsɯfse ʑo, maka sɤtɕha ɯ-ku nɯtɕu kɤ-mto kɯ-rkɯn kɯ-fse nɯ ɲɯ-ɕti tɕe, 
ku-rtoʁ tɕe rcanɯ, ɯ-nɯsŋom kɤ-ti kɯ (645 ɯ-tɯ-nɯsŋom?)
ɯ-mci ʑo pjɯ-nɯɬoʁ pjɤ-ŋu.
tɕendɤre iɕqha nɯ, nɯnɯ kɯ-rɤma nɯra, nɤki, @sunwukong ɣɯ ɯ-qhuqhu ʑo, ɯ-qhuqhu /ɯ-phaʁntsi/ nɯra tu-ŋke-nɯ tɕe, (655)
maka @sunwukong kɯ nɯra ɲɯ-nɯ-phɯt mɤ-kɯ-khɯ ɲɯ-sɤβzu-nɯ pjɤ-ŋu. (700)
tɕendɤre nɯra pa-mto tɕe mɯ-pjɤ-tɕhaʁ tɕe ci ci ɯ-rna ɲɯ-rɤβraʁ,
ci ci ɯ-ɣmba ra ɲɯ-βraʁ pjɤ-ŋu ma,
kɯra tu-ste tɕe nɤki pjɤ-ŋu matɕi, tɕe mɯ-pjɤ-tɕhaʁ. 
tɯ-sŋi tɕendɤre @sunwukong kɯ nɯnɯra kɯ-rɤma nɯra ɯ-rkɯ, nɤki, jo-sɯxɕe.  
tɕendɤre ɯ-rkɯ kɯ-rɤʑi ɲɤ-ɣɤme tɕe tɕendɤre, (720)
nɤkinɯ, iɕqha, khɯrthaŋ ɣɯ ɯ-ŋga nɯra ɲɤ-tɕɤt.
khɯrthaŋ ra, ɯ-ŋga ra ɲɤ-tɕɤt tɕe tɕendɤre, iɕqha,
sɯku to-ɕe, qaɕti si ɣɯ ɯ-ku nɯtɕu to-nɯrʁɯrʁa to-ɕe tɕe rcanɯ, nɤki,
stu ʑo thɯ-kɯ-tɯt, stu ʑo kɯ-wxti qaɕti ntsɯ to-nɯ-qɤr tɕe to-ndza.
tɕendɤre mɯ-tɤ-fka mɤɕtʂa to-ndza ʑo, tɤ-fka tɕe tɕendɤre ɯ-thoʁ pjɤ-nɯɬoʁ, pjɤ-ɣi.
tɕendɤre nɯ kɯ-fse nɯ, nɤkinɯ, kɤntɕhɯ-sŋi /to/ tɤrʑaʁ ɲɤ-ɕe. (800)
tɕeri @sunwukong kɯ, li, nɤkinɯ, "li qaɕti tu-mɯrki-a, /ɲɯs/  tɕe mɤʑɯ ʑo kɯ-dɤn tu-nɯ-ndze-a ra." ɲɯ-sɯsɤm pjɤ-ŋu.
tɕeri, nɤkinɯ, "tu-ndze-a ra."  ɲɯ-sɯsɤm pjɤ-ŋu ri, 
iɕqha @wangmuniangniang nɯ kɯ, nɤkinɯ, @pantao @shenghui pjɯ-βze-a tɕe,
nɯnɯ @pantaoyuan ɯ-ŋgɯ nɯtɕu, wuma ʑo tɯrme kɯ-dɤn tu-sɤwɯwum-a ra tɕe khɤjhwi pjɯ-βze-a ra" ɲɤ-sɯso.
tɕendɤre iɕqha nɯ, fsraŋma kɯ-dɯ-dɤn ʑo ju-sɯɣe-a tɕe, nɯnɯ @yaochi nɯtɕu, ju-sɯɣe-a tɕe, ɲɯ-z-nɤʁaʁ-a ra" ɲɯ-sɯsɤm pjɤ-ŋu.
tɕendɤre iɕqha, @qiyixiannv tɕe iɕqha, 
@pantaoyuan ɯ-ŋgɯ, @wangmuniangniang ɣɯ ɯ-me kɯɕnɯz nɯra ju-sɯɣe-a tɕe @pantaoyuan nɯtɕu, nɤkinɯ, qaɕti pjɯ-sɯphɯt-a tɕe,
nɯnɯ jɤ-kɯ-ɣe ra nɯ-mgrɯn tu-βze-a ra" ɲɯ-sɯsɤm pjɤ-ŋu ri, nɤkinɯ,
tɕeri ci tɕheme nɯra jo-ɣi-nɯ ri, maka nɯnɯ ɯ-ŋgɯ qaɕti kɯ-kɯ-tu nɯnɯ kɤ-ndza chɤ́-wɣ-ɕkɯt, ɲɤ-ɣɤme. (900 ɲɤ́-wɣ-ɣɤme)
tɕendɤre kɯ-pe kɯ-fse, kɯ-ʑru kɯ-fse maka ɲɤ-me.
tɕendɤre iɕqha nɯ, nɯnɯtɕu tɕe tɯ-rdoʁ rcanɯ, ɯ-phaʁntsi pɯ-kɯ-ɣɯrni, ɯ-phaʁntsi kɯ-ɣɯrni ci pjɤ-tu,
tɕe /kɤ/ phɯt-nɯ pjɤ-ŋu ri, (924)
ɯ-kɯ-phɯt nɯ-jaʁ ta-tsɯm-nɯ ʑo tɕe tɕeri, to-tsɯm-nɯ ʑo ri, (934)
ɯnɯnɯ qaɕti nɯ, @sunwukong /kɯ/ nɯ-kɯ-ʑɣɤβzɟɯr nɯ pjɤ-ɕti. (934)
ma qaɕti pjɤ-maʁ.
tɕendɤre ɯʑo kɯ, nɤkinɯ, nɯnɯtɕu /ku/ ko-nnɯ-rŋgɯ qhe ko-nɯʑɯβ pjɤ-ŋu.
tɕendɤre iɕqha tɕheme ɯ-pɯ nɯra pa-mto tɕe tɕendɤre, to-thu tɕeri,
"@wangmuniangniang kɯ @pantaohui, @shenghui /pjɯ-βzu-j/ pjɯ-βze ɲɯ-ŋu" to-ti-nɯ.
tɕe nɯ koʁmɯz ko-tso.
tɕeri ɯʑo mɯ-jɤ́-wɣ-nɤkhu.
nɯnɯ @shenxian thamtɕɤt nɯnɯ, fsraŋma thamtɕɤt nɯ jo-nɤkhu, tɯmɯ kɤrŋi kɯ-rɤʑi nɯra ri, 
ɯʑo ɯ-kɯ-nɤkhu pjɤ-me. (1005)
tɕendɤre, tɕe ɯ-pa ci pjɤ-me tɕe, li thɯci ɯ-βdɤmŋaʁ ci to-nɯβzu tɕe nɤkinɯ, 
tɕheme ɯ-pɯ nɯnɯra ko-zrɤʑi, nɯ-ju-kɤ-nɤŋkɯŋke kɯ-me to-βzu.
tɕendɤre ɯʑo nɯnɯtɕu kɤ-nɤkhu tɤrca jo-ɕe.
tɕe jo-ɕe tɕe tɕe tʂu tɕe jɤ-ari tɕe tɕendɤre, nɤkinɯ, 
ɯ-xtsa kɯ-me fsraŋma ci ɲɤ-k-ɤtɯɣ-ci tɕe tɕe nɯ, @sunwukong kɯ nɯnɯ, fsraŋma nɯ jo-sɯxɕe, ɯʑo nɯnɯ, 
kɯmaʁ pɕoʁ jo-sɯxɕe tɕe, ɯʑo nɯ, nɯnɯ ɯ-xtsa kɯ-me, nɤki, fsraŋma nɯ ɲɤ-ʑɣɤsprɯt 
nɯ ɲɤ-ʑɣɤsprɯt qhe tɕendɤre nɯ ɣɯ ɯ-ʁzɯɣ...
qhe ɯʑo kɤ-nɤkhu jo-ɕe, tɤrca.
tɕendɤre @sunwukong nɯnɯ, nɤkinɯ, @yaochi kɤ-ti nɯtɕu jo-zɣɯt.
tɕendɤre, jɤ-azɣɯt tɕe, nɯɕimɯma ʑo, ɯ-ɕnɤkɯm nɯtɕu, cha ɯ-di ci jo-ɣi. (1105)
tɕendɤre jo-nɤqharu ri, iɕqha, cha ɯ-kɯ-βzu, nɤkinɯ, fsraŋma nɯra jo-ɣi-nɯ tɕe, nɯ pjɤ-ŋu tɕe,
nɯra kɯ rcanɯ, maka tɕhorzi, khɯtsa nɯnɯra lonba, mɤʑɯ iɕqha cha ɣɯ ɯ-fkɯm thamtɕɤt ʑo nɯnɯra to-sɯmtshɤt(-nɯ)
to-sɯmtshɤt-nɯ ʑo tɕe ju-ɣɯt-nɯ pjɤ-ŋu, pjɤ-ɣɯt-nɯ tɕe, 
tɕe rcanɯ, ɯʑo ɯ-tɯ-sŋom kɯ ɯ-mci ʑo pjɤ-nɯɬoʁ.
tɕendɤre, tɕe ɯ-kɤpa ɲɤ-me tɕe, tɕendɤre "nɯ-ʑɣɤβzɟɯr" nɯ to-ti.
tɕe "nɯ-βzɟɯr" to-ti tɕe tɕendɤre, 
ɲɤ-sɯβzɟɯr tɕe maka, iɕqha nɯ, @keshuichong, 
tɯ-ʑɯβ kɯ-fse ɯ-kɯ-sɯɣe qajɯ kɯ-dɯ-dɤn ʑo ɲɤ-sɤβzu. (1155)
tɕe nɯnɯ qajɯ nɯnɯra iɕqha nɯnɯ, cha ɯ-kɯ-rku tɯrme nɯra nɯ-rŋa ɯ-taʁ to-ɕe-nɯ tɕe tɕendɤre,
nɯra kɯ /nɯ/ nɯ-ma ra ɲɤ-βde-nɯ matɕi tɕe nɯ-ʑɯβ pjɤ-sɯɣe.
nɯ-ʑɯβ pjɤ-sɯɣe tɕe tɕendɤre @sunwukong kɯ nɯ ko-naχthɤβ rcanɯ ɯʑo-sɯso ʑo cha ko-tshi.
tɕendɤre toʁde ʑo tɕe tɕe @sunwukong nɯnɯ lo-βzi.
tɕendɤre lo-βzi qhe maka tso kɯ-tu ɲɤ-me qhe, 
maka ɯ-grɤl kɯ-me ɲɤ-k-ɤβzu-ci qhe tɕendɤre nɤki, @sanshisanchong 
@sanshisanchongtian, nɤkinɯ @taishanglaojun kɯ-fse nɯ /ɲɤ-ʑɣɤβ/ ɲɤ-k-ɤβzu-ci. tɕe nɯtɕu...
wo, nɯnɯ ɣɯ ɯ-kha nɯtɕu jo-ɕe, nɯnɯ @taishanglaojun @sanshisanchongtian nɯnɯ ɣɯ ɯ-kha nɯtɕu jo-ɕe.
fsuqafsum-tɤlɤβ ɣɯ, nɤkinɯ, nɯ ɯ-kha /joʑɣɤ. nɤki, 
fsraŋma stu kɯ-wxti ɯ-kha nɯtɕu jo-ʑɣɤsɤzɣɯt.
@sunwukong kɯ to-ti tɕe, "wo ɲɯ-pe, ɲɯ-pe ma, 
aʑo ʑaʑa ʑo nɯnɯtɕu @laojun ɯ-kɯ-rtoʁ ju-ɣi-a ra" nɯ-sɯso-t-a, iɕqha fsraŋma kɯ-rgɤz nɯnɯ, 
"ɯ-kɯ-rtoʁ ju-ɣi-a ra" nɯ-sɯso-t-a, ɲɯ-sɯsam-a pɯ-ŋu tɕe,
jisŋi tɕe, iɕqha mɤ-kɤ-ɣi??? ri jo-ɣi-a ɕti qhe, (1316)
ɯ-ŋgɯ lu-ɕe-a tɕe, nɯ ʑ-lu-rtoʁ-a ɲɯ-mna!" to-ti.
tɕe kɤ-ti ta-sthɯt tɕe tɕendɤre, lo-ɕe tɕe iɕqha, nɯnɯ fsraŋma stu kɯ-rgɤz nɯ ɯ-ɕki lo-zɣɯt.
tɕendɤre ri, kɯki @sunwukong kɯ tɯrme mɯ-pjɤ-mto. (1330)
tɯrme mɯ-pjɤ-mto qhendɤre ɯ-grɤl kɯ-me ʑo matɕi lɤ-kɯ-βzi pjɤ-ɕti nɤ, nɤkinɯ,
ko-rpu nɤ /ʁnɤr/ ɲɤ-rpu ntsɯ tɕe lo-ɕe tɕe iɕqha, 
nɯnɯ rgargɯn nɯnɯ, @shenxian /kɤ/ thɯ-kɯ-rgɤz nɯnɯ ?? nɯ iɕqha, nɤkinɯ
rɯlɯ ɯ-sɤ-βzu ɣɯ ɯ-kha nɯtɕu jo-ɕe. 
rɯlɯ, ɯnɯnɯ ɣɯ ɯ-kha nɯtɕu jo-ɕe tɕe tɕe iɕqha, nɤki, fsraŋma nɯnɯ ɣɯ ɯ-kha nɯtɕu rɯlɯ ɯ-kɯ-βzu pjɤ-tu ɲɯ-ŋu wo.
@liandanfang
ɯnɯnɯ ɯ-kɯ-βzu nɯtɕu jo-ɕe tɕe tɕendɤre, @sunwukong /kɯ/ ʑatsa ɯ-ʁjitpa pjɤ-tu ma, nɤkinɯ, 
nɯnɯ rgargɯn nɯ ɣɯ, nɤki, ɯ-rɯlɯ nɯnɯ, nɤkinɯ, fsraŋma ra ɣɯ, nɯnɯ koŋla ʑo, nɯ-rɟɯ wuma kɯ-sna pjɤ-ɕti. (1420)
wuma ʑo kɯ-ʑru tɕe tɯ-jaʁ mɤ-kɯ-ɣi pjɤ-ɕti.
tɕendɤre ɯʑo kɯ, iɕqha, nɯnɯ, nɯ χsɤr ɣɯ rɯlɯ nɯnɯ, pjɤ-ci. (1440)
tɕe nɯnɯ pjɤ-tɕɤt tɕe tɕendɤre rcanɯ, maka 
stoʁ staʁpɯ ɯ-kɯ-ndza??? ʑo pjɤ-fse, tɕe to-sɤrqhɯrqhɯβ ʑo to-ndza. (1450)
tɕendɤre toʁde ʑo qhe, nɤki, @sunwukong kɯ, nɯnɯ nɤkinɯ, rɯlɯ ???ta-ndza kɯ to-ʑɣɤɕɯfka. (1459).
tɕendɤre nɯ jamar tɕe, ɯ-cha ri ɲɤ-me.
tɕendɤre chɤ-sta kɯ-fse tɕe, ɯ-sɯm tɕe "e, mɯ-to-pe, mɯ-to-pe."
tɕendɤre maka kɯ-maʁ tɤ-fse ɕti tɕe, (1508, tɤ- to-)
"kɯki maka mɯ-tɤ-pe" ɲɤ-sɯso.
nɯnɯ @yuhuangdadi kɯ a-pɯ-sɯz rcanɯ,
aʑo a-sroʁ ɲɯ-me ɕti, nɯ maka a-sroʁ kɤ-fsraŋ mɤ-cha /toti/ ɲɤ-sɯso. ɯʑo to-nɯti.
tɕendɤre "nɯ sɤznɤ nɯɕimɯma ʑo @huaguoshan ju-nɯɕe-a ɲɯ-mna" ɲɤ-sɯso.
tɕendɤre to-rɤŋgat tɕe, "nɯtɕu aʑo ɣɯ, nɤkinɯ, sɯŋgɯ ɣɯ ɯ-rɟɤlpu nɯ s-chɯ-nɯ-ndam-a ɲɯ-mna" ɲɤ-sɯso.
tɕendɤre @sunwukong kɯ, nɤkinɯ, li iɕqha nɯ, ɯ-βdɤmŋaʁ ci to-nɯβzu tɕe, 
daltsɯtsa ʑo chɤ-nɯɬoʁ tɕe, @xitian nɯnɯtɕu, nɤkinɯ, chɤ-nɯɬoʁ tɕe, 
sala kɯ-ndzur ci jo-βzu tɕe.
tɕendɤre @huaguoshan tɕu jo-nɯ-ʑɣɤsɤzɣɯt ɲɯ-ŋu.
tɕe kɯki pjɤ-jɤɣ.
tɕe nɯra ntsɯ ɕ-pjɤ-nɤma.
</FORM>
</TEXT>
