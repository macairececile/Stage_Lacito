<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist180428_xiyouji_05_dazhan_erlangshen' xml:lang='jya'>
<HEADER></HEADER>
<FORM>
@diwuhui to-mda tɕe,
kɯki @diwuhui ki nɯ, @sunwukong @dazhan @erlangshen, 
"@erlangshen cho tu-olɯlɤt-ndʑi" to-mda ɲɯ-ŋu.
tɕendɤre @yuhuangdadi nɯnɯ kɯ /pjɤ/ ɲɯ-sɤŋo tɕe,
@sunwukong kɯ li @pantaohui nɯnɯ li /to-sɤtʂoʁloʁ/, (020 pjɤrɯŋɯŋɤn?)
tɕendɤre iɕqha, nɤkinɯ, nɯ to-sɤtʂoʁloʁ tɕe iɕqha nɯ jo-ɕe.
mɤʑɯ iɕqha, @laojun ɣɯ ɯ-@jindan nɯ to-mɯrkɯ tɕe to-ndza kɤ-ti nɯ pjɤ-mtshɤm.
tɕendɤre wuma ʑo ɯ-mbrɯ to-ŋgɯ, tɕe nɯɕimɯma ʑo nɤki to-ɣɤxpra,
@tuotalitianwang to-ɣɤxpra tɕe, khrɯtsu sqi ɣɯ ɯ-ʁmaʁmi to-sɯndo. (040)
tɕendɤre iɕqha, @sunwukong ɯ-kɯ-ndo jo-sɯxɕe, @huaguoshan nɯtɕu.
tɕe @litianwang nɯ kɯ nɤki, iɕqha /mkhɤrmaŋ nɯ kɯ/, tɯrme nɯ kɯ-dɯ-dɤn nɯ to-ndo tɕe,
nɤki, @huaguoshan nɯtɕu zɯ ko-rɤʑi-nɯ, 
jo-zɣɯt-nɯ tɕe tɕendɤre, @huaguoshan nɯ rca, pjɤ-fskɤr-nɯ tɕe,
tɯ-ci kɯnɤ ʑo mɤ-kɯ-ɕri kɯ-fse to-βzu-nɯ. (100)
tɕe pjɤ-fskɤr-nɯ.
tɕeri nɤkinɯ, @jiuyaoxingguan nɯnɯ, kɯ-mɤku jo-ɕe tɕe nɤkinɯ, 
@sunwukong cho kɯ-ɤlɯlɤt jo-ɕe tɕe, 
@tiaozhan ɯ-kɯ-βzu jo-ɕe ri tɕe, jɤ-azɣɯt tɕe nɤki, 
ɣzɯ kɯ-dɯ-dɤn nɯra nɯ-ɕki to-ti:
"jɤ-ɕe-nɯ tɕe, nɯʑo ra ɣɯ, nɤki, ɣzɯ kɯ-nɯku nɯnɯ, z-jɤ-sɯɣe-nɯ tɕe, 
@touxiang a-ɣɯ-nɯ-βze" to-ti,
tɕe "pɯ-nŋo-a" a-ɣɯ-tɤ-ti ra ma nɯmaʁnɤ iʑora, nɤkinɯ tɕetha, 
ji-jaʁ tu-joʁ-i ŋu' (142)
iɕqha "kɤ-ɤlɯlɤt tu-sɤʑa-j ŋu" to-ti.
tɕeri nɤkinɯ, ɣzɯ ɯ-pɯ nɯra jo-ɕe-nɯ tɕe,
iɕqha praʁ ɯ-ŋgɯ lo-ɕe(-nɯ) tɕe, nɤki, ɕ-to-ti-nɯ. (150)
tɕeri @sunwukong chondɤre @qishierdong,kɯɕnɯsqamnɯz ɣɯ, nɤki,
praʁ ɣɯ, nɤki, nɯ-rɟɤlpu nɯnɯ, ɬɤndʐi ra nɯ-rɟɤlpu nɯ cho cha pjɤ-k-ɤsɯ-tshi-ndʑi.
tɕendɤre iɕqha ɣzɯ ɯ-pɯ nɯra kɯ ta-tɯt nɯra pa-mtshɤm ri,
pjɤ-mtshɤm ri, @sunwukong nɯ kɯ maka mɯ-pjɤ-nɯβdaʁ.
mɯ-pjɤ-nɯβdaʁ tɕe to-ti kɯ,
cha ɣɤʑu, tɕe jisŋi lu-βzi-a ɕti.
tɕe nɯ jisŋi cha kɯ-tu tɕe, cha kɯ lu-kɯ-sɯβzi ɕti,
nɤki, kɯm ɯ-pɕi zɯ tɕhi kɯ-fse ʑo ku-nnɯ-ŋu ku-nnɯ-maʁ pɯ-nɯ-tu nɯ kɤ-nɯkon kɯ-tu me" to-ti ɲɯ-ŋu. (245)
tɕendɤre toʁde tɕe, toʁde tɤ-tsu tɕeri,
ɣzɯ ɯ-pɯ ci li jo-ɣi tɕe to-ti tɕe,
"e a-wɯ, mɯ-to-pe nɤ, mɯ-to-pe!"
iʑora ji-kɯm, nɤkinɯ, nɤkinɯ, pjɤ-qrɯ-nɯ" to-ti ɲɯ-ŋu. (255)
tɕendɤre iɕqha, nɤkinɯ, fsraŋma kɯ-χɕɯ-χɕu nɯnɯra lɤ-ɣe-nɯ ɕti" to-ti.
tɕe "kɯ-sɤsat lɤ-ɣe-nɯ ɕti" to-ti.
tɕe @sunwukong kɯ pa-mtshɤm tɕendɤre to-sɤmbrɯ.
tɕe /kɯ/ kɯkɯra sna kɯ-me kɯra, tɤ-rme kɯ-fse ɣɯ, nɯnɯra kɯ-ŋɤn, kɯ-rɯŋɯŋɤn nɯra, nɯ-tɯ-sɤnɤkhe ɲɯ-tɕhom!" to-ti.
tɕe @sunwukong kɯ @jingubang to-ndo tɕe, iɕqha nɯ,
akɯ nɯ ko-rtɤβ, andi nɯ ɲɤ-rtɤβ.
tɕendɤre iɕqha, ʑŋgri ɣɯ, iɕqha, nɯ-ŋgumdʑɯɣ nɯnɯra, kɤsɯfse ʑo, nɤki, pjɤ-ɕɯnŋo tɕe, /chɤ/ ɲɤ-ɕɯphɣo.
tɕe jɤ-phɣo-nɯ pjɤ-ra ɲɯ-ŋu tɕe, tɕe nɯ ɯ-mphru tɕe tɕe, 
@litianwang nɯ kɯ li, @sidatianwang chondɤre @ershibaxingxiu nɯnɯra, nɤkinɯ, kɯ-sɤqur jo-sɯɣe.
kɯ-sɤqur jo-sɯɣe tɕe tɕendɤre, @sunwukong kɯ, ri,
@sunwukong kɯ ɯ-βra nɯ, @sishierdong, kɯɕnɯsqamnɯz ɣɯ, nɤki, praʁ ɯ-ŋgɯ ɬɤndʐi kɯ-fse nɯra, mɤʑɯ ndɤre,
nɯ ɯ-ŋgɯ zɯ li nɯ-kɯ-mna, nɤkinɯ, kɯβde pjɤ-tu tɕe, nɯra kɤsɯfse jo-ɣi. (410, jo-sɯɣe?)
tɕendɤre iɕqha, @shuiliandong ɣɯ ɯ-kɯm ɯ-pɕi nɯtɕu zɯ ko-sɤnɤjo, 
tɕe tɤlɯlɤt ftɕaka to-βzu-nɯ.
tɕendɤre maka, wuma ʑo, toʁde, tɤrʑaʁ kɯ-rɲɟi ʑo tu-olɯlɤt ri, iɕqha, (425 tokɤlɯlɤtnɯci?)
kɯɕnɯsqamnɯz ɣɯ praʁpa ra ɣɯ nɯ-ŋgumdʑɯɣ nɯ, nɤkinɯ iɕqha, 
tɯmɯ kɤrŋi kɯ pɯ-kɤ-sɯɣe nɯra kɯ lonba ʑo ko-ndo-nɯ, jo-nɯtsɯm-nɯ.
tɕendɤre @sunwukong ɯʑo stɯsti ma ɲɤ-me.
tɕendɤre ɯʑo stɯsti kɯ nɯnɯ @sidatianwang chondɤre @nezhasantaizi to-nɯʁɤri pjɤ-ra.
tɕendɤre @sunwukong kɯ tu-ru tɕe, nɤkinɯ,
/tɯmɯ/ tɯrmɯ ʑatsa ku-ɣi tɕe, tɕendɤre nɯ ma kɤpa ɲɤ-me tɕe
ɯ-rme /chɤ/, ɯ-rme tɯ-ldʑa chɤ-phɯt.
chɤ-phɯt tɕe tɕendɤre "nɯ-ʑɣɤβzɟɯr-nɯ" to-ti.
tɕe nɯ, nɤkinɯ, ɯ-rme nɯnɯ, nɯɕimɯma ʑo rcanɯ, stoŋtsu, khrɯtsu ʑo, @sunwukong ɲɤ-k-ɤpa-nɯ-ci. (510)
tɕendɤre nɯ-jaʁ nɯtɕu, iɕqha nɯ li, @jingubang tɯkaka pjɤ-k-ɤsɯ-ndo-nɯ-ci tɕe tɕendɤre,
@sidatianwang chondɤre @nezhasantaizi nɯnɯra, nɤkinɯ, chɤ-znɯqhastɯstu pjɤ-cha.
tɕendɤre ɯ-fsosŋi tɕe, ci nɯra jo-sɯxɕe ɕti tɕe, @tuotalitianwang nɯnɯ ɣɯ @ertaizi, ɯ-tɕɯ stu nɯ kɯ-wxti ɣɯ ɯ-pa nɯ kɯ,
@mucha pjɤ-rmi tɕe nɯnɯ kɯ laʁjɯɣ pjɤ-k-ɤsɯ-ndo-nɯ-ci tɕe, ɯ-ŋga ra ko-sɤsɯɣ tɕe, tɕendɤre jo-ɣi.
tɕendɤre nɯnɯ jo-ɣi tɕendɤre, kɯ-saqur jo-ɣi. (555, sa sɤ)
tɕe @mucha kɯ to-thu tɕe, nɤki, "@qitiandasheng nɯ ɕɯ tɯ-ŋu-nɯ?" to-ti.
tɕe @sunwukong /chɤ/ chɤ-nɯmdar ʑo to-ti tɕe, (600 mdɤr?)
nɤki, "aʑo, @laosun nɯ aʑo ŋu-a" to-ti ɲɯ-ŋu,
"nɤʑo ɕɯ tɯ-ŋu, kɯ-ɤlɯlɤt kɤ-ɣi ɲɯ-tɯ-nɤz ɯ́-ŋu?' to-ti.
tɕe nɯ chɤ-ɣi.
tɕendɤre nɯ jamar tɕe tɕendɤre, @mucha nɯ kɯ to-ti tɕe,
"aʑo ɣɯ, aʑo nɯ @lanhai ɣɯ iɕqha, @guanyin thɯrʑitɕhinbu ɣɯ ɯ-slama ŋu-a" to-ti.
tɕendɤre nɤkinɯ, ??? a-rmi nɯnɯ @hui'an rmi-a" to-ti. (630)
tce nɯ kɤ-ti ta-sthɯt tɕe tɕendɤre, nɤki, @sunwukong cho li kɤ-ɤlɯlɤt to-sɤʑa-ndʑi tɕeri,
nɯnɯ @hui'an nɯnɯ, @sunwukong ɣɯ,
maka ʑo nɯ kɤ-nɯʁɤri mɯ-pjɤ-rtaʁ.
tɕeri toʁde kɯ-xtɕɯ-xtɕi ci ʑo, nɤkinɯ, to-sɤʑa-ndʑi jamar ma mɯ-pjɤ-tsu ri, tɕendɤre,
li jo-nɯphɣo pjɤ-ra ma mɯ-pjɤ-cha.
tɕendɤre @litianwang kɯ, ku-rtoʁ tɕe, @mucha nɯnɯ kɤ-βʁa mɯ-pjɤ-cha tɕe tɕendɤre,
nɯɕimɯma ʑo, nɤkinɯ,
iɕqha nɯnɯ, jo-sɯɣe nɯnɯ, ɯ-tɕɯ nɯ /kɤs/ kɤ-βʁa mɯ-pjɤ-cha tɕe tɕendɤre (708, ja-sɯɣe, jo-sɯɣe)
nɤki, iɕqha nɯ, @yuhuangdadi ɯ-ɕki tɯrme jo-sɯxɕe tɕe, "ji-kɯ-qur jɤ-ɣi-nɯ ma mɯ́j-cha-j" to-ti.
tɕe @yuhuangdadi nɯ kɯ nɯnɯ /jɤ/ tɤscoz jɤ-kɤ-sɯɣɯt nɯ ta-rtoʁ tɕe wuma ʑo pjɤ-nɤscɤr.
tɕe "kɯki maka, nɤki, ɣzɯ kɯ-xtɕɯ-xtɕi nɯnɯ ɣɯ nɯnɯ, ɬɤndʐi kɯ-fse nɯ kɯ,
kɯsthɯci, nɤkinɯ, ɯ-kɤ-cha ɲɯ-dɤn ɯ-ɲɯ́-ŋu, 
ɲɯ-cha ɲɯ-dɤn ɯ-ɲɯ́-ŋu?" to-ti.
tɕendɤre tɕe, /ɕɯ/, tɕe ɕɯ ju-sɯxɕe-a ɲɯ-ra nɤ?" to-ti ma,  (740)
"cha" nɯ-kɤ-sɯso nɯra, jo-sɯxɕe ra lonba pjɤ-nŋo-nɯ.
tɕe nɯra chɤ-rɯsɯso ri, iɕqha, @guanyinpusa nɯ kɯ to-ti ɲɯ-ŋu tɕe,
nɤkinɯ, "nɤʑo ji-βɣo ra, nɤki, nɤ-sɯm nɯ-ɣɤβdi, mɤ-ʁdɯɣ nɯ,
nɤʑo nɤkinɯ, jɤ-tɯ-sɯxɕe-t ɣɯ, iɕqha, nɤ-ftsa nɯnɯ,
@erlangshen nɯ jɤ-sɯ??? tɕe, nɯnɯ cha thaŋ" to-ti. (804)
nɯnɯ kɯ /kend/ nɤkinɯ, mɤlɤn ʑo iɕqha, ɣzɯ nɯ, rdɤstaʁ ɣzɯ nɯ pjɯ-ɕɯnŋɤm cha" to-ti.
tɕe @erlangshen nɯnɯ ɯ-βra jo-sɯɣɯjɕe-nɯ??  tɕe tɕendɤre (815)
nɤkinɯ, iɕqha, fsraŋma ra ɣɯ nɯ-khɯna nɯ to-ndo.
tɕe nɯ to-ndo tɕe jo-ɕe tɕe tɕe,
mɤʑɯ @meishan ɣɯ @liuxiongdi, nɯnɯ kɤndʑixtɤɣ kɯtʂɤɣ nɯ to-ndo tɕe jo-ɕe tɕe tɕendɤre iɕqha, 
@zhangkaitianwang tɕe nɯnɯ tɯmɯ kɤrŋi ɣɯ ɯ-@wang kɯ-fse nɯnɯ, to-sɯndo tɕe,
nɯnɯ to-ndo tɕe jo-ɕe.
tɕendɤre @huaguoshan jo-zɣɯt-nɯ tɕe, @sunwukong ɯ-jaʁ nɯtɕu @jingubang pjɤ-k-ɤsɯ-ndo-ci tɕe,
nɯnɯ, nɤki, praʁkhaŋ ɣɯ ɯ-kɯm nɯtɕu pjɤ-sɤnɤjo. kɤlɯlɤt ɯ-spa.
tɕeri ku-rtoʁ tɕe, @erlangshen nɯnɯ, kɯ-sɤjndɤt kɯ-fse, kɯ-nɯ@xiuqi kɯ-fse ci pjɤ-ɕti tɕe, nɯ jo-ɣi.
tɕe ɲɤ-nɤre, "ha haha" to-ti tɕe ɲɤ-nɤre.
tɕe @erlangshen nɯ to-sɤmbrɯ.
"nɤʑo kɯki maka, nɤki, ɣzɯ ɯ-khe kɯki, nɤkinɯ, wuma ʑo nɤ-@limao maŋe,
mɯ́j-tɯ-sɤzɣɤʁre, tɯrme ɯ-rtsɯz mɯ́j-kɯ-ta tɕe, 
a-mbrɯtɕm ci tɤ-ndze" to-ti.
tɕe nɯnɯ ci jo-lɤt tɕe tɕeri, 
@sunwukong nɯ nɯɕimɯma @jingubang to-ndo tɕe, nɯnɯ ɯ-ʁgra nɯ ɯ-taʁ ko-rtɤβ;  to-joʁ.
tɕendɤre tɯrme ʁnɯz nɯnɯ, @sanbaigehuihe,
χsɯ-ri-ɣjɤn ʑo to-k-ɤlɯlɤt-ndʑi-ci.
tɕeri βʁɤnŋo pjɤ-me-ndʑi.
tɕendɤre @erlangshen kɯ nɯɕimɯma ʑo, nɤkinɯ, ɲɤ-ʑɣɤβzɟɯr tɕe, ɲɤ-ʑɣɤsprɯl tɕe,
maka ɯ-phoŋbu kɯ-wxtɯ-wxti ʑo, khrɯtsu-rtsɤɣ kɯ-mbro ʑo ɲɤ-ʑɣɤsɤβzu. (950 ɲɯ ɲɤ)
tɕe nɯ kɯ-fse ɬɤndʐi???? ɲɤ-ʑɣɤsɤβzu tɕe tɕe
ɯ-scapa nɯ to-joʁ tɕe, @sunwukong ɯ-taʁ ko-rtɤβ.
tɕeri @sunwukong kɯnɤ li, kɯɕnɯsqamnɯz ɣɯ, kɤ-ʑɣɤβzɟɯr kɯ-cha nɯ to-nɯ-tɕɤt tɕe,
tɕe nɤki, @erlangshen nɯ kɯ-fsɯ-fse ʑo kɯ-mbro ɲɤ-ʑɣɤsɤpa.
tɕe /ʁn/, tɯrme ʁnɯz nɤki, li /ŋgɯsqi ci/, (ŋgɯsqi)-ɣjɤn ci to-k-ɤlɯlɤt-ndʑi ri,
@sunwukong jo-nɤqharu tɕe, jo-ru ri,
@shuiliandong ɯ-pɕi nɯtɕu maka to-kɯ-ɤtʂoʁloʁ ci ɲɯ-ɕti tɕe, nɤkinɯ. (1025)
tɕendɤre mɤʑɯ kɤ-ɤlɯlɤt nɯ mɯ-ɲɤ-sɤnɤz. (1030)
tɕendɤre iɕqha nɯ, mɯ-ɲɤ-sɤnɤz ma tɕe, nɤki,
ɯʑo ɣɯ ɯ-ɣzɯ ɯ-pɯ nɯnɯra, maka mɤ-cha-nɯ pjɤ-ŋu tɕe, tɕendɤre "nɯra ɕ-tu-βri-a-nɯ ɲɯ-ra" ɲɤ-sɯso.
tɕendɤre ci jo-nɤqharu ri, @erlangshen nɯ ɯ-kɯ-βɟi jo-ɣi.
tɕe nɯ @sunwukong to-mbɣom tɕe,
kumpɣɤtɕɯ ci /ɲɤ-ʑɣɤsɤ/ ɲɤ-ʑɣɤsprɯt.
tɕendɤre iɕqha nɯ, tɕetɕu, si ɯ-taʁ nɯtɕu ko-zo tɕeri, 
@erlangshen nɯ li ɲɤ-ʑɣɤsprɯt tɕe nɤkinɯ, qaliaʁ ci ɲɤ-ʑɣɤsprɯt.
tɕendɤre nɤki, kumpɣɤtɕɯ ɯ-ɕki tɕe jo-ɣi tɕendɤre nɤki,
@sunwukong kɯ nɯɕimɯma ʑo, nɤki, ʑo ɯ-ʁar ci ɲɤ-sɤphɤr tɕe tɕendɤre, @luci ɲɤ-ʑɣɤsɤβzu.
tɕe li nɤkinɯ tɯmɯ, zdɯm ɯ-ŋgɯ zɯ /toʑɣɤɕe/ to-ʑɣɤsɤzɣɯt tɕe tɕendɤre, 
@erlangshen nɯ kɯ li, nɤkinɯ, @haihe ci ɲɤ-ʑɣɤsɤβzu.
nɯnɯ ɲɤ-ʑɣɤsprɯt tɕe li zdɯm ɯ-ŋgɯ ri to-ɕe.
tɕe @sunwukong nɯnɯ, nɯɕimɯma ʑo, nɤki, qaɟy ci ɲɤ-ʑɣɤsɤβzu.
@erlangshen nɯn, @yuying ci iɕqha, qaɟy ɯ-kɯ-ndza @yuying nɯ ɲɤ-ʑɣɤsprɯt.
li nɤ ɲɤ-ʑɣɤsɤβzu.
tɕe nɯ kɯ-fse to-k-ɤlɯlɤt-ndʑi tɕe, @sunwukong nɯnɯ, zgo ɯ-pa nɯtɕu jo-ɣi tɕendɤre, iɕqha nɯ, 
rgɯnba ci ɲɤ-ʑɣɤsprɯt, rgɯnba ci ɲɤ-ʑɣɤsɤβzu tɕe tɕeri, 
nɯ ma tɕe mɯ-ɲɤ-k-ɤtsɯtsu-ci tɕe, nɤki,
ɯ-jme ra lu-rɤwum ra mɯ-ɲɤ-k-ɤtsɯtsu-ci tɕe, nɤki,
ɯ-jme nɯnɯ @qigan /ɲɤʑɣɤs/
nɤkinɯ, @hongqi ɣɯ ɯ-ru kɯ-jpɯ-jpum kɯ-mbɯ-mbro ɲɤ-ʑɣɤsɤβzu tɕe. (1210)
rgɯnba nɯ-ʑɣɤsprɯt, ri nɯ??? ɯ-qhuchu nɯtɕu pjɤ-sɤtsa. (1215)
tɕendɤre @erlangshen nɯ nɤki, ɯ-kɯ-βɟi pɯ-ɣe tɕe, 
tɕe iɕqha, ɣzɯ nɯ mɯ-ɲɤ-nɯmto tɕe tɕeri, ku-rtoʁ tɕe nɯ nɤkinɯ,
rgɯnba ci, ɯ-qhuchu nɯtɕu @qigan kɯ-ɤtsa ci pjɤ-mto tɕe, ɲɤ-nɤre tɕe to-ti:
"nɯnɯ mɤlɤn, kɯki @kending nɤkinɯ, ɣzɯ ɯ-kɯ-nɯku nɯ ŋu ɕti" to-ti.
"aʑo nɯthamtɕɤt rgɯnba pɯ-mto-t-a ri, nɤkinɯ, ɯ-qhuchu @qigan kɯ-ɤtsa kɯ-tu nɯ mɤɕtʂa mɯ-pɯ-mto-t-a tɕe,
aʑo ɯ-ŋgɯ lu-ɕe-a mɤ-pe" nɯra ɲɤ-sɯso.
tɕendɤre kɯ-mɤku pɤjkhu ɯ-khɯɣɲɟɯ nɯra ci pjɯ-phɯt-a tɕe" to-ti.
tɕendɤre nɯ koʁmɯz nɤ, ɯ-kɯm nɯra /pjɯp/ tɯ-qartsɯ??? tu-lat-a tɕe pjɯ-phɯt-a" ɲɤ-sɯso. (1300)
tɕendɤre @sunwukong nɯ pjɤ-nɤscɤr.
tɕe nɯ ɲɯ-ʑɣɤɣɤɣɤme. (1305 ipfv?)
tɕendɤre iɕqha nɯ, li @erlangshen ɣɯ ɯ-ʁzɯɣ kɯ-fse ɲɤ-ʑɣɤsɤβzu, @sunwukong nɯ.
nɯ kɯ-fse ɲɯ-ʑɣɤsprɯt tɕe tɕendɤre, iɕqha, ɯ-ʁɤri nɯtɕu, nɤkinɯ, li tɯ-ci kɯ-wxtɯ-wxti chɯ-kɯ-ɣi ci pjɤ-tu tɕe, nɯ ɲɤ-ʑɣɤsɤβzu tɕe, nɯtɕu jo-zɣɯt.
tɕe @erlangshen kɯ nɯnɯ nɯɕimɯma ʑo ɯ-kɯ-βɟi jo-zɣɯt. (1330)
tɕendɤre @yuhuangdadi kɯ wuma ʑo pjɤ-k-ɤz-nɤjo-ci ri, nɯ tɯ-tɕha ɯ-kɯ-ɣɯt pjɤ-me.
tɕendɤre hanɯni ɲɤ-nɯzdɯɣ tɕe tɕendɤre, nɤki, iɕqha, @shenxian,
fsraŋma kɯ-dɯ-dɤn nɯra to-ndo tɕe, @nantianmen nɯtɕu iɕqha, kɯ-ɤlɯlɤt ɯ-kɯ-nɤmɲo chɤ-ɬoʁ-nɯ.
tɕeri iɕqha @taishanglaojun kɯ iɕqha, @yuhuangdadi ɯ-ɕki to-ti ɲɯ-ŋu.
"aʑo @erlangshen /ɣɯ/ ci tu-qur-a ɲɯ-ntshi" to-ti.
tɕe ɯ-ti tu-tɯ-sthɯt tɕe tɕendɤre @jingangquan kɤ-ti nɯnɯ, iɕqha kɯ-ɤrtɯ-rtɯm ɲɯ-ŋu woma, nɯnɯ to-ndo.
tɕendɤre nɯnɯ to-ndo tɕe tɕendɤre nɤki, ɯ-pa zɯ pjɤ-βde, 
ki to-stu tɕe pjɤ-βde tɕe tɕendɤre,
@sunwukong nɯnɯ, nɯnɯtɕu tɕe tɕendɤre, tɤlɯlɤt nɯ /pjɤ/, nɤki, ku-raχtsur pjɤ-ɕti, ku-naχpɯχpjɤt pjɤ-ɕti, (1425)
nɯra mɯ-to-nɯkon tɕe,
tɕe nɯ @jingangquan nɯnɯ, kɯ ɯʑo pjɤ́-wɣ-ɕɯrqoʁ. (1430)
tɕendɤre ɯʑo pjɤ́-wɣ-ɕɯrqoʁ qhe ci pjɤ́-wɣ-tʂaβ.
tɕe pjɤ́-wɣ-tʂaβ tɕe tɕendɤre tɕe "nɯɕimɯma ʑo /tu-rɤru/ tu-rɤru-a ra tɕe ju-phɣo-a ra" ɲɤ-sɯso ri,
tɕe iɕqha khɯna nɯ kɯ ɯ-mi ko-mtsɯɣ.
tɕe ɯ-mi ko-mtsɯɣ qhe, @sunwukong nɯ ɯ-thoʁ nɯtɕu pjɤ-ndʐaβ.
tɕe to-nɯjʁo tɕe, "nɤʑo khɯna, /pɯkɯ/ kɯ-si ɯ-spa khɯna nɯ, 
tɕhindʐa nɤʑo kha ma-ɕɯ-tɯ-rɯre kɯ, (1455 mɤ-ɕɯ-tɯ-rɯre)
kutɕu a-kɯ-mtsɯɣ, aʑo @laosun nɤkinɯ, a-kɯ-mtsɯɣ tɯ-ɣi ra" to-ti.
tɕeri kɯ-maqhu qhendɤre, nɤkinɯ, @erlangshen chonɤ @meishanliuxiongdi nɯra kɯ, 
nɯnɯ kɤndʑixtɤɣ kɯtʂɤɣ nɯra kɯ, @sunwukong nɯnɯ pjɤ-ɲcɤr-nɯ.
pjɤ-ɲcɤr-nɯ qhe tɕendɤre /to/ to-rŋgɤβ-nɯ.
tɕendɤre tɯmɯ kɤrŋi to-tsɯm-nɯ.
tɕe nɯ kɯ-fse to-tsɯm-nɯ tɕe tɕe kɯki pjɤ-jɤɣ.
@diwuhui nɯ tɕe pjɤ-jɤɣ.
tɕe nɯtɕu tɕe @sunwukong pjɤ-nŋo.
matɕi nɯthamtɕɤt kɯ kó-wɣ-nɯtshɤβ.
</FORM>
</TEXT>
