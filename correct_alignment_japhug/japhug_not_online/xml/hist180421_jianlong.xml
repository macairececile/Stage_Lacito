<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist180421_jianlong' xml:lang='jya'>
<HEADER></HEADER>
<FORM>
tɕe @konglong ɯ-rmi tɯ-rdoʁ ɲɯ-ŋu ri, ɯ-tɯ-phu wuma ʑo ɲɯ-dɤn.
tɕe iɕqha pɯ-fɕat-a nɯnɯ, nɤkinɯ, ci ɲɯ-ŋu,
iɕqha nɯ @sanjiaolong ɲɯ-ŋu tɕe, nɯ ɯ-ʁrɯ χsɯm ɣɤʑu ndʐa ɲɯ-ŋu,
kɯki tɕe tɕe nɯ @jianlong tu-kɯ-ti ɲɯ-ŋu tɕe,
nɯnɯ ɯ-ku ci kɯ-xtɕɯ-xtɕi ci tsioʁtsioʁ ma maŋe tɕe, (020)
@wugui ɯ-ku wuma ʑo ɲɯ-fse, tɕe ɯ-ku ɲɯ-xtɕi tɕe, nɤkinɯ,
kú-wɣ-rtoʁ tɕe ɲɯ-khe kɯ-fse ri, nɤkinɯ,
wuma ʑo li mɯ́j-khe ma, ɯ-ku ɯ-rnoʁ χsɯm ɣɤʑu tɕe, 
ɯ-ku wuma ʑo nɯtɕu ɯ-rnoʁ ci ɣɤʑu,
ɯ-mgɯrqhu tsa nɯtɕu ci ɣɤʑu,
tɕe ɯ-thɤcu ɯ-jme ɯ-spɯɣ nɯtɕu ʑo ci ɣɤʑu tɕe, 
ɯ-rnoʁ χsɯm ɣɤʑu tɕe,
tɕe nɯra sthamtɕɤt tu-ntɕhoz ɲɯ-khɯ tɕe,  tɕe wuma tɤŋu tɕe mɯ́j-khe.
tɕeri ɯ-βri nɯnɯ, nɤkinɯ, ɯ-βri nɯnɯ, ɯ-jwaʁ kɯ-fse ɲɯ-xcat ʑo lu-oʑirja ɲɯ-ŋu tɕe, @wokan
ɯ-jwaʁ... kɯrcat ʑo ɣɤʑu.
ɯ-jwaʁ kɯrcat ʑo lu-oʑirja ɲɯ-ŋu tɕe ɯ-mgɯrqhu nɯra ɲɯ-wxti,
ɯ-ku, ɯ-mkɤqhu cho ɯ-jme ɯ-spɯɣ nɯnɯ, ɯ-jwaʁ kɯ-fse nɯnɯra ɲɯ-ndɯβ-nɯ tsa.
ʑɯrɯʑɤri, thi tɕe chɯ-ndɯβ, lo tɕe li lu-ndɯβ ɲɯ-ŋu ri, 
ɯnɯnɯ ɯ-ɕɤrɯ ɲɯ-ɕti rca matɕi, nɤkinɯ tɕe, 
ɯ-ɕɤrɯ, kɯɕɯŋgɯ kɯɕɯŋgɯ ɣɯ ɯ-ɕɤrɯ tɤ-kɤ-tɕɤt nɯnɯra, nɯnɯtɕu pɤjkhu ɣɤʑu tɕe, 
nɯnɯ nɤki, pjɯ-tsɣi, ɲɯ-me nɯ mɯ́j-cha ɲɯ-ŋu. (130)
tɕeri ɯʑo ɯ-rmi ɯ-kɯ-tɕɤt, @jianlong ɯ-rmi kɯ-ra nɯnɯ, nɤkinɯ, (130 kɯ-)
ɯ-jme nɯnɯreri, ɯ-jme nɯ stu kɯ-mɤku nɯ, ɯ-ndo nɯ ɲɯ-ɤmtɕoʁ, 
ɯ-lɤcu ri, χchoʁe ʁnɯz ka lu-oʑirja ɲɯ-ŋu tɕe,
lonba kɯmŋu ɣɤʑu tɕe,
tɕendɤre, nɤki, ɯ-ʁgra kɯ-nɯʁɤri nɯ, ɯ-jme ʁɟa ɲɯ-ŋu. (150)
tɕe ɯ-jme ku-ɕthɯz tɕe, 
tɕe ʁgra ra ju-ɣi-nɯ mɤ-kɯ-cha,
ɯʑo kɯnɤ, nɤki, ɯ-ʁgra ra pjɯ-ftɯl kɯ-cha ɲɯ-ŋu.
tɕe ɯ-mi nɯnɯ li, @sanjiaolong ɣɯ kɯ-fse, kɯβdɤ-ldʑa ɣɤʑu tɕe, loŋbutɕhi ɯ-mi tsa ɲɯ-fse.
tɕeri @sanjiaolong ɣɯ ɯ-mi sthɯci mɯ́j-jpum, 
chondɤre ɲɯ-mbro tsa.
tɕe nɯ kɯ-fse ci ɣɤʑu.
nɯnɯ li @konglong ɯ-ŋgɯ tɯ-tɯphu ɲɯ-ŋu.
tɕe nɯnɯ @jianlong ɲɯ-rmi.
tɕe nɯnɯ kɯnɤ sɯjno tu-ndze ɲɯ-ɕti ɣe?
sɯjno tu-ndze ɲɯ-ŋu ma ɕa nɯ mɤ-kɯ-ndza ɲɯ-ŋu.
tɕe kɯɕɯŋgɯ @zhuanjia ra kɯ nɯ kɯ-fse @yanjiu to-βzu-nɯ ɲɯ-ŋu.
tɕe nɯnɯ, koŋla ʑo ko-nɤrtoχpjɤt-nɯ tɕe ko-tso-nɯ ɲɯ-ŋu.
tɕeri ɯ-rme tu me, ɯ-muj tu me nɯra li mɯ́j-saχsɤl.



</FORM>
</TEXT>
