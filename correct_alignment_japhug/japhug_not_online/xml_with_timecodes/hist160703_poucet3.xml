<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist160703_poucet3" xml:lang="jya">
	<HEADER>
		<TITLE>hist160703_poucet3</TITLE>
		<SOUNDFILE href="hist160703_poucet3.wav"/>
	</HEADER>
	<S id="S001">
		<AUDIO start="0.53" end="3.6"/>
		<FORM kindOf="phono">tɕendɤre tɤ-pɤtso ra sɯŋgɯ nɯ ɲɤ-ɬoʁ-nɯ tɕe,</FORM>
	</S>
	<S id="S002">
		<AUDIO start="3.6" end="6.48"/>
		<FORM kindOf="phono">ɲɯ-tɯ-nɯ-ɬoʁ tɕe tɕe ɲɯ-ru-nɯ tɕe nɯ ɯ-ndɤcu nɯtɕu,  </FORM>
	</S>
	<S id="S003">
		<AUDIO start="6.94" end="10.97"/>
		<FORM kindOf="phono">kha nɯ kɯ-wxtɯ-wxti ʑo rŋɤrŋɤt ci pjɤ-tu. X </FORM>
	</S>
	<S id="S004">
		<AUDIO start="11.33" end="13.53"/>
		<FORM kindOf="phono">tɕe kha nɯ wuma ʑo pjɤ-wxti tɕe, </FORM>
	</S>
	<S id="S005">
		<AUDIO start="13.53" end="18.07"/>
		<FORM kindOf="phono">ri ɯ-khɯɣɲɟɯ nɯra rcanɯ, li kɯ-fsɯ-fsoʁ ʑo pjɤ-ŋu. X </FORM>
	</S>
	<S id="S006">
		<AUDIO start="18.07" end="20.17"/>
		<FORM kindOf="phono">tɤtʂu kɯ-fsɯ-fsoʁ ʑo kɯ-tu ci pjɤ-ŋu.</FORM>
	</S>
	<S id="S007">
		<AUDIO start="20.77" end="25.84"/>
		<FORM kindOf="phono">tɕe ɲɤ-ɕe-nɯ tɕendɤre, nɤkinɯ ɲɤ-zɣɯt-nɯ tɕe </FORM>
	</S>
	<S id="S008">
		<AUDIO start="25.84" end="29.74"/>
		<FORM kindOf="phono">kha nɯ, ɯ-kɯm nɯnɯ, tɯrme ʁnɯz jamar ʑo kɯ-mbro pjɤ-ŋu.</FORM>
	</S>
	<S id="S009">
		<AUDIO start="30.1" end="31.74"/>
		<FORM kindOf="phono">tɕe kɯ-wxtɯ-wxti ʑo pjɤ-ŋu, X </FORM>
	</S>
	<S id="S010">
		<AUDIO start="31.74" end="34.13"/>
		<FORM kindOf="phono">kɯm ɯ-taʁ nɯtɕu ɕɤmloʁ ci pjɤ-ndzoʁ.</FORM>
	</S>
	<S id="S011">
		<AUDIO start="35.1" end="37.79"/>
		<FORM kindOf="phono">ɕɤmloʁ ci pjɤ-ndzoʁ tɕendɤre, nɤki,</FORM>
	</S>
	<S id="S012">
		<AUDIO start="37.79" end="44.29"/>
		<FORM kindOf="phono">jaʁmu tɤ-pɤtso nɯ kɯ "a-pi ra, nɤkinɯ, ɯ-kɯm ɕɯ-nɤrkhɯrkhɯβ-i je" to-ti. X </FORM>
	</S>
	<S id="S013">
		<AUDIO start="44.97" end="47.66"/>
		<FORM kindOf="phono">tɕendɤre ɲɤ-ɕe-nɯ ri, nɤkinɯ, </FORM>
	</S>
	<S id="S014">
		<AUDIO start="48.18" end="53.22"/>
		<FORM kindOf="phono">kɯm nɯ ɯ-tɯ-mbro kɯ tɤ-pɤtso nɯ, jaʁmu tɤ-pɤtso nɯ pjɤ-mbɤr qhe mɯ-pjɤ-ɕaβ.</FORM>
	</S>
	<S id="S015">
		<AUDIO start="53.22" end="56.27"/>
		<FORM kindOf="phono">tɕe ɯ-pi kɯ-wxti nɯ kɯ lo-nɤrkhɯrkhɯβ pjɤ-ra. X </FORM>
	</S>
	<S id="S016">
		<AUDIO start="56.52" end="59.88"/>
		<FORM kindOf="phono">tɕe kɯm la-nɤrkhɯrkhɯβ tɕe, toʁde tɕe, </FORM>
	</S>
	<S id="S017">
		<AUDIO start="60.28" end="63.63"/>
		<FORM kindOf="phono">tɤ-mu ɯ-ʁzɯɣ ra kɯ-βdɯ-βdi ci chɤ-nɯɬoʁ tɕe nɯ-kɯm to-cɯ.</FORM>
	</S>
	<S id="S018">
		<AUDIO start="64.19" end="66.17"/>
		<FORM kindOf="phono">nɯ-kɯm ta-cɯ tɕe pɯ́-wɣ-mto-nɯ tɕe </FORM>
	</S>
	<S id="S019">
		<AUDIO start="66.54" end="69.76"/>
		<FORM kindOf="phono">"amaŋ, nɯʑora ɕɯ tɯ-ŋu-nɯ, tɕhi ɯ-kɯ-pa jɤ-tɯ-ɣe-nɯ, </FORM>
	</S>
	<S id="S020">
		<AUDIO start="70.12" end="71.67"/>
		<FORM kindOf="phono">kɯki mɤ-tɯ-tso-nɯ thaŋ ma, </FORM>
	</S>
	<S id="S021">
		<AUDIO start="72.1" end="74.87"/>
		<FORM kindOf="phono">kɯki tɕe srɯtphu ɯ-kha ɕti tɕe, X </FORM>
	</S>
	<S id="S022">
		<AUDIO start="75.48" end="77.86"/>
		<FORM kindOf="phono">srɯtphu nɯ kɯ tɕe tɤ-pɤtso tu-ndze ɕti tɕe, </FORM>
	</S>
	<S id="S023">
		<AUDIO start="78.52" end="82.09"/>
		<FORM kindOf="phono">nɯ tɕhi ɯ-kɯ-pa jɤ-tɯ-ɣe-nɯ?" to-ti.</FORM>
	</S>
	<S id="S024">
		<AUDIO start="82.09" end="84.96"/>
		<FORM kindOf="phono">tɕeri jaʁmu tɤ-pɤtso nɯ kɯ "a-ɬaʁ, wortɕhi ʑo" X</FORM>
	</S>
	<S id="S025">
		<AUDIO start="84.96" end="87.59"/>
		<FORM kindOf="phono">"aʑo nɯ ɣɯ ɯ-rʑaβ ŋu-a" to-ti. </FORM>
	</S>
	<S id="S026">
		<AUDIO start="88.15" end="90.29"/>
		<FORM kindOf="phono">"srɯtphu nɯ ɣɯ ɯ-rʑaβ aʑo ŋu-a" to-ti. X </FORM>
	</S>
	<S id="S027">
		<AUDIO start="90.8" end="95.73"/>
		<FORM kindOf="phono">tɕendɤre jaʁmu tɤ-pɤtso nɯ kɯ "a-ɬaʁ, wortɕhi ʑo ci ku-kɯ-sɯrma-j ɯ́-jɤɣ ma,</FORM>
	</S>
	<S id="S028">
		<AUDIO start="96.26" end="99.81"/>
		<FORM kindOf="phono">iʑora sɯŋgɯ zɯ pɯ-rɤʑi-j ri maka, pjɤ-nɯkɯlu-j ma,</FORM>
	</S>
	<S id="S029">
		<AUDIO start="99.81" end="102.07"/>
		<FORM kindOf="phono">nɯra ntsɯ pɯ-fse-j, nɯra pɯ-raŋ-i tɕe,</FORM>
	</S>
	<S id="S030">
		<AUDIO start="102.63" end="105.46"/>
		<FORM kindOf="phono">maka ji-tɯ-mtsɯr ji-tɯ-nɤndʐo ɲɯ-saχaʁ ʑo tɕe, X </FORM>
	</S>
	<S id="S031">
		<AUDIO start="105.46" end="107.28"/>
		<FORM kindOf="phono">ci ku-kɯ-sɯrma-j ɯ́-jɤɣ?" to-ti.</FORM>
	</S>
	<S id="S032">
		<AUDIO start="108.11" end="114.62"/>
		<FORM kindOf="phono">tɕeri, nɤkinɯ, iɕqha nɯ, tɤ-mu nɯ kɯ</FORM>
	</S>
	<S id="S033">
		<AUDIO start="114.62" end="116.13"/>
		<FORM kindOf="phono">"a tɕe mɤxsi matɕi, X </FORM>
	</S>
	<S id="S034">
		<AUDIO start="116.65" end="120.26"/>
		<FORM kindOf="phono">tha /tɤpɤ/ tɤ-pɤtso tu-ndze ɕti tɕe, nɤkinɯ, </FORM>
	</S>
	<S id="S035">
		<AUDIO start="120.68" end="123.88"/>
		<FORM kindOf="phono">a-mɤ-tɤ-tɯ́-wɣ-ndza-nɯ ma mɤ-pe" to-ti.</FORM>
	</S>
	<S id="S036">
		<AUDIO start="124.33" end="127.03"/>
		<FORM kindOf="phono">tɕe jaʁmu tɤ-pɤtso nɯ kɯ "a-ɬaʁ wortɕhi ʑo, </FORM>
	</S>
	<S id="S037">
		<AUDIO start="127.4" end="130.93"/>
		<FORM kindOf="phono">/chɤlɤnnɤ, ɲɯ-tɯ-nɯkhɤde tɕe, iʑora, (210)</FORM>
	</S>
	<S id="S038">
		<AUDIO start="131.31" end="135.11"/>
		<FORM kindOf="phono">iʑora nɤki, chɤlɤnnɤ ɣɯ-znɯzdɯxpa-j tɕe ɣɯ-lɤt-i thaŋ wo" to-ti. X </FORM>
	</S>
	<S id="S039">
		<AUDIO start="135.51" end="138.95"/>
		<FORM kindOf="phono">tɕe tɤ-mu nɯ kɯ "wo, mɤxsi matɕi tɕe, X </FORM>
	</S>
	<S id="S040">
		<AUDIO start="139.53" end="143.6"/>
		<FORM kindOf="phono">iɕqha nɯ, ku-ta-rtoʁ-nɯ qhe wuma ʑo ɲɯ-ta-nɤjndɤt-nɯ rɯtɕi tɕetha, </FORM>
	</S>
	<S id="S041">
		<AUDIO start="144.21" end="147.63"/>
		<FORM kindOf="phono">nɤki jɯɣmɯr jamar ci ku-ta-nɤtsɯ-nɯ tɕetha, </FORM>
	</S>
	<S id="S042">
		<AUDIO start="148.28" end="150.79"/>
		<FORM kindOf="phono">ɯ-mɤ-kɤ-mto tu-βze-a ɯ-mɤ́-cha-a?" to-ti. (226)</FORM>
	</S>
	<S id="S043">
		<AUDIO start="151.67" end="153.92"/>
		<FORM kindOf="phono">tɕendɤre kha ɯ-ŋgɯ lo-sɯɣe qhendɤre, X </FORM>
	</S>
	<S id="S044">
		<AUDIO start="154.8" end="158.34"/>
		<FORM kindOf="phono">nɤkinɯ, ɲɤ-znɯzdɯxpa qhe lo-sɯɣe qhendɤre, X </FORM>
	</S>
	<S id="S045">
		<AUDIO start="158.78" end="160.52"/>
		<FORM kindOf="phono">kha ɯ-rkɯ nɯtɕu, nɤkinɯ,</FORM>
	</S>
	<S id="S046">
		<AUDIO start="160.94" end="162.8"/>
		<FORM kindOf="phono">sqhi ɯ-rkɯ nɯtɕu kó-wɣ-sɤmdzɯ-nɯ.</FORM>
	</S>
	<S id="S047">
		<AUDIO start="163.57" end="165.9"/>
		<FORM kindOf="phono">/sqi/ sqhi ɯ-rkɯ nɯtɕu ka-sɤmdzɯ tɕe, </FORM>
	</S>
	<S id="S048">
		<AUDIO start="165.9" end="168.87"/>
		<FORM kindOf="phono">"je kutɕu kɤ-ɤ nɯ mdzɯ-nɯ tɕe, thɯ-nɯmbjɯm-nɯ je" ra to-ti. (245)</FORM>
	</S>
	<S id="S049">
		<AUDIO start="169.71" end="173.12"/>
		<FORM kindOf="phono">tɕendɤre tɤ-pɤtso ra nɯra ko-k-ɤmdzɯ-nɯ-ci.</FORM>
	</S>
	<S id="S050">
		<AUDIO start="173.77" end="178.13"/>
		<FORM kindOf="phono">tɕendɤre iɕqha nɯ, nɯ jamar tɕendɤre, nɤkinɯ, </FORM>
	</S>
	<S id="S051">
		<AUDIO start="178.57" end="181.78"/>
		<FORM kindOf="phono">kɯm ɯ-kɯ-nɤrkhɯrkhɯβ, lɤβdelɤŋu-ɣjɤn ʑo to-nɤrkhɯrkhɯβ rca, (255)</FORM>
	</S>
	<S id="S052">
		<AUDIO start="181.78" end="185.06"/>
		<FORM kindOf="phono">ɯ-tɤ??? ɯ-xɕɤt kɯ pha kha ʑo tu-sɤndzɯrndzɯr pjɤ-ŋu. (300) X </FORM>
	</S>
	<S id="S053">
		<AUDIO start="185.24" end="194.64"/>
		<FORM kindOf="phono">tɕendɤre nɤkinɯ, tɤ-mu nɯ kɯ, nɤkinɯ, tɤ-pɤtso, "mbɤt, kɤ-ɤnbaʁ-nɯ ɲɯ-mda" to-ti.</FORM>
	</S>
	<S id="S054">
		<AUDIO start="195.05" end="198.22"/>
		<FORM kindOf="phono">tɕendɤre nɤki, khri ɯ-pa zɯ ko-sɤnbaʁ</FORM>
	</S>
	<S id="S055">
		<AUDIO start="199.03" end="201.04"/>
		<FORM kindOf="phono">khri ɯ-pa zɯ ko-sɤnbaʁ tɕe tɕe</FORM>
	</S>
	<S id="S056">
		<AUDIO start="201.04" end="201.95"/>
		<FORM kindOf="phono">tɕendɤre kɯm ɕ-to-cɯ. X </FORM>
	</S>
	<S id="S057">
		<AUDIO start="202.39" end="207.29"/>
		<FORM kindOf="phono">tɕe nɯ jamar tɕe tɕe, srɯtphu nɯ jo-nɯɣi ndʐa pjɤ-ŋu tɕe tɕe, </FORM>
	</S>
	<S id="S058">
		<AUDIO start="207.29" end="211.51"/>
		<FORM kindOf="phono">lo-ɣi tɕe tɕe ɯ-ŋga ra pjɤ-qaʁ tɕe ɯ-thoʁ zɯ nɯ fse ʑo pjɤ-βde tɕe, </FORM>
	</S>
	<S id="S059">
		<AUDIO start="211.51" end="213.47"/>
		<FORM kindOf="phono">"a-pɤri ɯ-tɤ-tɯ-mɲo-t?" nɯra to-ti.</FORM>
	</S>
	<S id="S060">
		<AUDIO start="213.72" end="218.04"/>
		<FORM kindOf="phono">tɕendɤre /kɤ kɤ/ nɤki, jamar tɕe tɕe nɤki,</FORM>
	</S>
	<S id="S061">
		<AUDIO start="218.04" end="220.21"/>
		<FORM kindOf="phono">khɤɕkhɤr zɯ ko-k-ɤmdzɯ-ci tɕe, </FORM>
	</S>
	<S id="S062">
		<AUDIO start="220.7" end="223.05"/>
		<FORM kindOf="phono">tɤ-mu nɯ kɯ tʂha tɯ-phoŋ lo-kho. X </FORM>
	</S>
	<S id="S063">
		<AUDIO start="223.85" end="225.8"/>
		<FORM kindOf="phono">tɕe nɯ ɯ-jaʁ ɯ-ntsi kɯ ko-sɯndo,</FORM>
	</S>
	<S id="S064">
		<AUDIO start="225.8" end="230.93"/>
		<FORM kindOf="phono">wo mɯ-pjɤ-ʑɯ nɤma, tɕe sqhi ɯ-taʁ nɯtɕu, qaʑo kɯ-mdoʁmdi ci pjɤ-k-ɤta-ci. X </FORM>
	</S>
	<S id="S065">
		<AUDIO start="231.46" end="238.59"/>
		<FORM kindOf="phono">tɕendɤre nɤkinɯ, tɤ-mu nɯ kɯ, nɯra tɤ-kɤ-mɲo pjɤ-ɕti qhe tɕe, </FORM>
	</S>
	<S id="S066">
		<AUDIO start="238.9" end="242.25"/>
		<FORM kindOf="phono">srɯtphu nɯ kɯ tʂha nɯ ɲɤ-mɟa qhe, qhlɯβnɤqhlɯβ ʑo ko-tshi, X </FORM>
	</S>
	<S id="S067">
		<AUDIO start="242.65" end="245.51"/>
		<FORM kindOf="phono">ɯ-jaʁ ɯ-ntsi nɯ kɯ qaʑo ɯ-mi ɯ-ntsi ɲɤ-sɯphɯt qhe,</FORM>
	</S>
	<S id="S068">
		<AUDIO start="246.03" end="248.65"/>
		<FORM kindOf="phono">kɤ́-ɕɤrɯrɯ ʑo rŋɤβnɤrŋɤβ ʑo to-ndza.  </FORM>
	</S>
	<S id="S069">
		<AUDIO start="249.48" end="256.37"/>
		<FORM kindOf="phono">to-ndza qhe tɕendɤre nɤkinɯ, koŋla mɤ-kɯ-smi pjɤ-ɕti qhe, </FORM>
	</S>
	<S id="S070">
		<AUDIO start="256.43" end="257.6"/>
		<FORM kindOf="phono">ɯ-se pjɤ-tu qhe, X </FORM>
	</S>
	<S id="S071">
		<AUDIO start="257.7" end="260.45"/>
		<FORM kindOf="phono">ɯ-mtɕhi cho ɯ-jaʁ ra tɤ-se kɯ ɲɤ-zɣɯrni ʑo.</FORM>
	</S>
	<S id="S072">
		<AUDIO start="260.95" end="263.63"/>
		<FORM kindOf="phono">ri nɯnɯ stu ɯ-kɤ-rga, ɯ-kɤ-nɤmɯm pjɤ-ɕti.</FORM>
	</S>
	<S id="S073">
		<AUDIO start="264.12" end="266.32"/>
		<FORM kindOf="phono">tɕe nɯra tha-ɕkɯt jamar tɕe, </FORM>
	</S>
	<S id="S074">
		<AUDIO start="266.77" end="270.0"/>
		<FORM kindOf="phono">ɯ-ɕna akɯ ci /ɲɤ/ ko-ɕthɯz tɕe, andi ci ɲɤ-ɕthɯz tɕe,</FORM>
	</S>
	<S id="S075">
		<AUDIO start="270.22" end="273.0"/>
		<FORM kindOf="phono">"m, aʑo kɯɲidi ci ɲɯ-mtsham-a" to-ti.</FORM>
	</S>
	<S id="S076">
		<AUDIO start="273.85" end="281.85"/>
		<FORM kindOf="phono">tɕendɤre iɕqha nɯ, tɤ-mu nɯ kɯ "wo nɯ iɕqha wajɯ ɯ-ɕa ci tɤ-mɲo-t-a tɕe, nɯ ɕti thaŋ wo" to-ti.</FORM>
	</S>
	<S id="S077">
		<AUDIO start="282.72" end="290.14"/>
		<FORM kindOf="phono">tɕeri, nɤki, iɕqha srɯtphu nɯ kɯ "m, aʑo kutɕu kha ɯ-ŋgɯ kutɕu a-ɕna kɤ-mtshɤm ma a-rna mɤ-kɤ-mtshɤm ci tu" to-ti. X </FORM>
	</S>
	<S id="S078">
		<AUDIO start="290.59" end="294.91"/>
		<FORM kindOf="phono">tɕendɤre nɤki, nɯ jamar qhe to-ndzur qhe,</FORM>
	</S>
	<S id="S079">
		<AUDIO start="295.66" end="299.87"/>
		<FORM kindOf="phono">ndɤre to-sɤtɕitʂi ʑo qhe, nɤkinɯ, ɯ-sɤ-rŋgɯ tɕe to-nɯɕe.</FORM>
	</S>
</TEXT>