<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist160712_baifabaizhong" xml:lang="jya">
	<HEADER>
		<TITLE>hist160712_baifabaizhong</TITLE>
		<SOUNDFILE href="hist160712_baifabaizhong.wav"/>
	</HEADER>
	<S id="S001">
		<AUDIO start="1.89" end="3.9"/>
		<FORM kindOf="phono">@baifabaizhong kɤ-ti ci pjɤ-tu tɕe,</FORM>
	</S>
	<S id="S002">
		<AUDIO start="4.04" end="6.09"/>
		<FORM kindOf="phono">@bai nɯ ɣurʑa kɤ-ti pjɤ-ŋu tɕe,</FORM>
	</S>
	<S id="S003">
		<AUDIO start="6.09" end="10.75"/>
		<FORM kindOf="phono">@baifabaizhong nɯ tɕe, tɕe ɯʑo kɯ, nɤki, tɯdi nɯ ɣurʑa a-tɤ-lɤt tɕe, </FORM>
	</S>
	<S id="S004">
		<AUDIO start="10.75" end="13.47"/>
		<FORM kindOf="phono">ɣurʑa nɯ kɯ, lonba kɯ tu-kɯ-sɯxtsɯɣ kɤ-ti ɲɯ-ŋu.</FORM>
	</S>
	<S id="S005">
		<AUDIO start="14.23" end="15.82"/>
		<FORM kindOf="phono">tɕe nɯ kɤ-ti ci pjɤ-tu tɕe,</FORM>
	</S>
	<S id="S006">
		<AUDIO start="16.22" end="21.32"/>
		<FORM kindOf="phono">kɯɕɯŋgɯ tɕe tɕendɤre, li, nɤkinɯ, /tɤ-rʑaʁ/ ci pjɤ-tu tɕe, (015 ???)</FORM>
	</S>
	<S id="S007">
		<AUDIO start="21.32" end="29.71"/>
		<FORM kindOf="phono">nɯtɕu tɕe, rɟɤlkhɤβ tɯ-rdoʁ nɯtɕu wuma ʑo tɯrme nɯnɯ tɯdi kɤ-lɤt kɯ-cha ci, ɯ-rmi nɯ kɯ-mbri ci pjɤ-tu.</FORM>
	</S>
	<S id="S008">
		<AUDIO start="29.71" end="32.59"/>
		<FORM kindOf="phono">tɕe ɯ-rmi nɯ @yangyouji pjɤ-rmi.</FORM>
	</S>
	<S id="S009">
		<AUDIO start="33.3" end="36.43"/>
		<FORM kindOf="phono">tɕendɤre tɯrme ra kɯ /tu/ tu-ti-nɯ tɕe, </FORM>
	</S>
	<S id="S010">
		<AUDIO start="36.43" end="45.22"/>
		<FORM kindOf="phono">"nɯnɯ rcanɯ maka, tɯdi kɤ-lɤt ɯ-tɯ-mkhɤz kɤti kɯ, tɯmɯ pɯ-pa-fkaβ ʑo nɯ ɯʑo stu kɯ-cha ɕti" tu-ti-nɯ.</FORM>
	</S>
	<S id="S011">
		<AUDIO start="45.96" end="51.72"/>
		<FORM kindOf="phono">tɕeri nɯ ɯ-ŋgɯ nɯtɕu tɕe, nɤkinɯ, @pandang kɯ-rmi tɯrme ci pjɤ-tu tɕe, </FORM>
	</S>
	<S id="S012">
		<AUDIO start="52.09" end="55.66"/>
		<FORM kindOf="phono">nɯnɯ kɯ maka, nɯ ɯ-sɯm mɯ-pjɤ-ɕe, mɯ-pjɤ-nɤɣmbɤβ. </FORM>
	</S>
	<S id="S013">
		<AUDIO start="56.22" end="61.75"/>
		<FORM kindOf="phono">tɕe mɯ-pjɤ-nɤɣmbɤβ tɕe tɕendɤre, aʑo @yangyouji chondɤre ci tu-nɯsɤfsu-tɕi ra" ntsɯ tu-ti.</FORM>
	</S>
	<S id="S014">
		<AUDIO start="62.32" end="64.93"/>
		<FORM kindOf="phono">"ɕɯ kɯ ɲɯ-mbro-tɕi, ɕɯ kɯ ɲɯ-mbɤr-tɕi kɯ" tu-ti pjɤ-ŋu.</FORM>
	</S>
	<S id="S015">
		<AUDIO start="65.48" end="67.78"/>
		<FORM kindOf="phono">tɕendɤre @yangyouji nɯ kɯ to-nɤla.</FORM>
	</S>
	<S id="S016">
		<AUDIO start="68.26" end="76.07"/>
		<FORM kindOf="phono">to-nɤla tɕe tɕendɤre tɯtɯrca iɕqha, nɤki, tɤfsɯr ɯ-sɤ-lɤt nɯnɯtɕu, nɯnɯ sɤtɕha nɯtɕu jo-ɣi-ndʑi.</FORM>
	</S>
	<S id="S017">
		<AUDIO start="76.58" end="78.82"/>
		<FORM kindOf="phono">tɕendɤre @pandang nɯ pjɤ-znɤchacha tɕe,</FORM>
	</S>
	<S id="S018">
		<AUDIO start="79.33" end="82.65"/>
		<FORM kindOf="phono">ndɤre, kɯ-mɤku ʑo, nɤki, tɯdi nɯra chɤ-rɤɕi tɕe,  (120)</FORM>
	</S>
	<S id="S019">
		<AUDIO start="82.65" end="84.87"/>
		<FORM kindOf="phono">tɯmɲa nɯra to-lɤt. </FORM>
	</S>
	<S id="S020">
		<AUDIO start="85.66" end="89.82"/>
		<FORM kindOf="phono">tɕendɤre la-lɤt tɕe tɕendɤre, kɤntɕhɯ-ɣjɤn ʑo to-lɤt ri, </FORM>
	</S>
	<S id="S021">
		<AUDIO start="89.82" end="92.83"/>
		<FORM kindOf="phono">kɤsɯfse ʑo iɕqha tɤfsɯr ɣɯ ɯ-χcɤl ʑo to-sɯxtsɯɣ.</FORM>
	</S>
	<S id="S022">
		<AUDIO start="93.31" end="99.97"/>
		<FORM kindOf="phono">tɕendɤre "tɕhi ɲɯ-fse, aʑo tɯdi kɤ-lɤt, nɤki, nɤʑo sɤz ɲɯ-mna loβ!" to-ti.</FORM>
	</S>
	<S id="S023">
		<AUDIO start="100.52" end="105.62"/>
		<FORM kindOf="phono">tɕeri, nɤki, wuma ʑo to-znɤjpɯjpe ʑo tɕe nɯra to-ti, @pandang kɯ.</FORM>
	</S>
	<S id="S024">
		<AUDIO start="106.27" end="113.99"/>
		<FORM kindOf="phono">tɕeri @yangyouji kɯ to-ti tɕe, nɤkinɯ, nɤki, tɤfsɯr ɣɯ ɯ-χcɤl tu-kɯ-sɯxtsɯɣ nɯ, nɯnɯ kɤ-rtsi me. (152)</FORM>
	</S>
	<S id="S025">
		<AUDIO start="114.6" end="122.73"/>
		<FORM kindOf="phono">a-pɯ-ŋu tɕe, nɤkinɯ, tɯ-mɢla ɲɯ́-wɣ-rtsi tɕe, ʑmbri /ɣɯ/ chondɤre ɯ-pɤrthɤβ ɣurʑa-mɢla nɯnɯtɕu zɯ, (200)</FORM>
	</S>
	<S id="S026">
		<AUDIO start="123.03" end="125.76"/>
		<FORM kindOf="phono">nɯ jamar kɯ-ɤrqhi ɣɯ... jú-wɣ-lɤt tɕe iɕqha, (203)</FORM>
	</S>
	<S id="S027">
		<AUDIO start="125.76" end="129.0"/>
		<FORM kindOf="phono">/mbri/ ʑmbri ɣɯ ɯ-jwaʁ nɯnɯ ʑo tú-wɣ-lɤt, </FORM>
	</S>
	<S id="S028">
		<AUDIO start="129.51" end="131.54"/>
		<FORM kindOf="phono">tɕe nɯnɯ kɤ-sɯxtsɯɣ a-pɯ-kɯ-cha tɕe, </FORM>
	</S>
	<S id="S029">
		<AUDIO start="131.88" end="134.48"/>
		<FORM kindOf="phono">nɯnɯ ndɤre koŋla ʑo kɯ-cha kɤ-rtsi ŋu" to-ti.</FORM>
	</S>
	<S id="S030">
		<AUDIO start="135.31" end="143.49"/>
		<FORM kindOf="phono">tɕendɤre nɯ tu-ti ɯ-khɯkha tɕe, @yangyouji kɯ, tɕendɤre nɤki, tɯdi nɯ chɤ-rɤɕi tɕe, tɯmɲa nɯ χsɯ-jɤn lo-lɤt.</FORM>
	</S>
	<S id="S031">
		<AUDIO start="143.94" end="147.23"/>
		<FORM kindOf="phono">χsɯ-jɤn la-lɤt tɕe, kɤsɯfse ʑo iɕqha, nɤkinɯ, </FORM>
	</S>
	<S id="S032">
		<AUDIO start="147.23" end="151.53"/>
		<FORM kindOf="phono">ɣurʑa-mɢla ɣɯ ɯ-pɕi ɣɯ iɕqha, ʑmbri ɣɯ ɯ-jwaʁ nɯ to-sɯxtsɯɣ. (230)</FORM>
	</S>
	<S id="S033">
		<AUDIO start="152.15" end="160.2"/>
		<FORM kindOf="phono">ta-sɯxtsɯɣ kɯnɤ, nɯnɯ lɯ-la-lɤt nɯnɯ ʑmbri ɯ-jwaʁ nɯnɯ ɣɯ ɯ-χcɤl ntsɯ to-sɯxtsɯɣ rca, maka ʑo kɯ-ɤmɯrqhi pjɤ-me.</FORM>
	</S>
	<S id="S034">
		<AUDIO start="160.54" end="162.58"/>
		<FORM kindOf="phono">tɕendɤre nɤkinɯ, </FORM>
	</S>
	<S id="S035">
		<AUDIO start="163.1" end="172.47"/>
		<FORM kindOf="phono">@pandang nɯ kɯ pa-mto tɕendɤre, nɤkinɯ, ɯ-sɯm pɯ-nɯ-ŋu, ɯ-mtɕhi pɯ-nɯ-ŋu, lonba ʑo nɯnɯ, tɕe nɯ ɲɤ-nɤɣmbɤβ pjɤ-ra.</FORM>
	</S>
	<S id="S036">
		<AUDIO start="173.24" end="185.24"/>
		<FORM kindOf="phono">tɕendɤre nɤki to-ti, tɕe to-ti tɕe, "wo nɤʑo ndɤre maka, ɣurʑa tu-tɯ-lɤt tɕe ɣurʑa tu-tɯ-sɯxtsɯɣ ɲɯ-ɕti tɕe, nɯ maka, nɤ-rmi mbri ɲɯ-mɲo" to-ti.</FORM>
	</S>
	<S id="S037">
		<AUDIO start="185.98" end="189.96"/>
		<FORM kindOf="phono">tɕe nɯ ɯ-qhu tɕe, tɯrme ra kɯ, @baifabaizhong tu-ti-nɯ tɕe,</FORM>
	</S>
	<S id="S038">
		<AUDIO start="189.96" end="196.14"/>
		<FORM kindOf="phono">nɯnɯ tɕe tɕe iɕqha, tɯdi kɤ-lɤt wuma ʑo kɯ-cha nɯnɯ, nɯnɯ ɯ-χpi tu-βzu-nɯ tɕe, </FORM>
	</S>
	<S id="S039">
		<AUDIO start="196.55" end="198.3"/>
		<FORM kindOf="phono">tɕe nɯnɯ khɤχpi tu-ta-nɯ pjɤ-ŋu.</FORM>
	</S>
	<S id="S040">
		<AUDIO start="198.78" end="201.3"/>
		<FORM kindOf="phono">tɕe nɯnɯ pɯ-pɯ-ŋu nɤ, tɯdi kɤ-lɤt ʁo ɲɯ-ŋu ri,</FORM>
	</S>
	<S id="S041">
		<AUDIO start="201.69" end="203.62"/>
		<FORM kindOf="phono">kɯmaʁ tɕhi ka-nɤmɯ-ma pɯ-ŋu ʑo, (320)</FORM>
	</S>
	<S id="S042">
		<AUDIO start="203.62" end="211.73"/>
		<FORM kindOf="phono">nɯnɯ ɯʑo, koŋla ʑo ɯ-sɯm kɯ-phu kɯ-fse nɯnɯ, nɯnɯra tɕe tɕe "wo nɤʑo ndɤre @baifabaizhong ɕti" tu-ti-nɯ pjɤ-ŋu. (330)</FORM>
	</S>
	<S id="S043">
		<AUDIO start="212.19" end="214.04"/>
		<FORM kindOf="phono">tɕe nɯ kɯ-fse tu-ti-nɯ pjɤ-ŋu.</FORM>
	</S>
</TEXT>