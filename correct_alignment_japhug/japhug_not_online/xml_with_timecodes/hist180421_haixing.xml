<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist180421_haixing" xml:lang="jya">
	<HEADER>
		<TITLE>hist180421_haixing</TITLE>
		<SOUNDFILE href="hist180421_haixing.wav"/>
	</HEADER>
	<S id="S001">
		<AUDIO start="0.1" end="4.1"/>
		<FORM kindOf="phono">tɕendɤre li qajɯ ci ɣɤʑu tɕe, tɯ-ci ɯ-ŋgɯ qajɯ ɲɯ-ŋu.</FORM>
	</S>
	<S id="S002">
		<AUDIO start="4.59" end="9.65"/>
		<FORM kindOf="phono">tɯ-ci ɯ-ŋgɯ qajɯ ɲɯ-ŋu ri, tɯ-ci nɯ mɤ-kɯ-nɤɕɯɕe, ɯʑo nɯ kɯ-tsri kɯ-fse tɯ-ci nɯ, (015)</FORM>
	</S>
	<S id="S003">
		<AUDIO start="10.07" end="12.79"/>
		<FORM kindOf="phono">nɯnɯ ɯ-ŋgɯ nɯtɕu tɕe @haixing kɤ-ti nɯ ɣɤʑu ɲɯ-ŋu.</FORM>
	</S>
	<S id="S004">
		<AUDIO start="13.58" end="20.14"/>
		<FORM kindOf="phono">tɕe nɯnɯ wuma ɲɯ-sɤre ma, ɯ-mɤlɤjaʁ kɯ-fse ɣɤʑu ma, nɤkinɯ</FORM>
	</S>
	<S id="S005">
		<AUDIO start="20.53" end="24.74"/>
		<FORM kindOf="phono">ri ɯ-mi ɯ-jaʁ nɯnɯ ʑakastaka kɯ-tu maŋe ma kɯ-naχtɕɯ-χtɕɯɣ ɲɯ-ɕti.</FORM>
	</S>
	<S id="S006">
		<AUDIO start="25.36" end="27.55"/>
		<FORM kindOf="phono">tɕeri nɯnɯ qajɯ nɯ ɯ-ku maŋe.</FORM>
	</S>
	<S id="S007">
		<AUDIO start="28.15" end="32.38"/>
		<FORM kindOf="phono">ɯ-ku maŋe qhe tɕe ɯ-rna ri kɯ-saχsɤl maŋe, ɯ-mɲaʁ ri kɯ-saχsɤl maŋe, </FORM>
	</S>
	<S id="S008">
		<AUDIO start="32.9" end="40.37"/>
		<FORM kindOf="phono">tɕe ɯʑo nɯnɯ, nɤki, ɲɯ-nɤɕɯɕe kɯnɤ daltsɯtsa ʑo kɯ-ɣɤβlɯβlo ʑo ma kɤ-nɤcɯcit mɯ́j-cha. (040)</FORM>
	</S>
	<S id="S009">
		<AUDIO start="40.91" end="49.5"/>
		<FORM kindOf="phono">kú-wɣ-rtoʁ, ɯ-mi ɯ-taʁ nɯra nɤkinɯ, ɯ-mɤlɤjaʁ kɯ-fse, kɯ-dɯ-dɤn ʑo ɣɤʑu qhe, qaprɤftsa ʑo nɯ kɯ-fse,</FORM>
	</S>
	<S id="S010">
		<AUDIO start="49.88" end="53.11"/>
		<FORM kindOf="phono">@wugong tsa ʑo kɯ-fse ɣɯ ɯ-mi ɯ-tshɯɣa ʑo ɲɯ-fse.</FORM>
	</S>
	<S id="S011">
		<AUDIO start="53.72" end="55.84"/>
		<FORM kindOf="phono">rcanɯ, ɲɯ-xcat ʑo.</FORM>
	</S>
	<S id="S012">
		<AUDIO start="55.84" end="59.14"/>
		<FORM kindOf="phono">tɕeri nɤkinɯ, nɯnɯ nɤkinɯ, </FORM>
	</S>
	<S id="S013">
		<AUDIO start="59.8" end="65.18"/>
		<FORM kindOf="phono">ɯ-mɤlɤjaʁ kɯ-fse ɯ-tshɤt nɯnɯ, nɤki kɯmŋu-ldʑa ma kɯ-me ɣɤʑu tɕe, </FORM>
	</S>
	<S id="S014">
		<AUDIO start="65.18" end="67.23"/>
		<FORM kindOf="phono">nɯnɯ ɯ-mɤlɤjaʁ stu kɯ-rkɯn ɲɯ-ŋu.</FORM>
	</S>
	<S id="S015">
		<AUDIO start="67.82" end="76.24"/>
		<FORM kindOf="phono">tɕe li sqi ɯ-taʁ tu-kɯ-ɕe, kɯ-dɯ-dɤn ʑo kɯ-tu ɣɤʑu qhe, ʑakastaka ɯ-mdoʁ tɕi mɤ-kɯ-naχtɕɯɣ ɣɤʑu, ɯ-tshɯɣa tɕi mɤ-kɯ-naχtɕɯɣ ɣɤʑu.</FORM>
	</S>
	<S id="S016">
		<AUDIO start="76.67" end="79.51"/>
		<FORM kindOf="phono">tɕe ɯʑo ɯ-rtsawa nɯnɯ tɯ-tɯphu ma maŋe.</FORM>
	</S>
	<S id="S017">
		<AUDIO start="80.0" end="84.27"/>
		<FORM kindOf="phono">tɕe nɯnɯ @haixing ɲɯ-rmi tɕe, rɟɤmtshu ɯ-qa zɯ ku-rɤʑi tɕe, </FORM>
	</S>
	<S id="S018">
		<AUDIO start="84.81" end="91.36"/>
		<FORM kindOf="phono">ɯ-rkɯ jɤ-kɯ-tɯɣ kɯ-fse nɯnɯra tɕe nɯ, tɕe tu-ndze ɲɯ-cha ma, nɤkinɯ,</FORM>
	</S>
	<S id="S019">
		<AUDIO start="91.67" end="94.4"/>
		<FORM kindOf="phono">kɯmaʁ nɯra, z-ju-βɟi kɯ-fse nɯnɯra mɯ́j-cha. (125)</FORM>
	</S>
	<S id="S020">
		<AUDIO start="95.27" end="99.8"/>
		<FORM kindOf="phono">z-ju-βɟi kɯ-fse, ɯʑo ju-rɟɯɣ kɯ-fse, ju-nɯqambɯmbjom kɯ-fse, nɯra maka mɯ́j-cha.</FORM>
	</S>
	<S id="S021">
		<AUDIO start="100.51" end="105.3"/>
		<FORM kindOf="phono">ɯ-rkɯ jɤ-kɯ-tɯɣ, jɤ-kɯ-ɤrmbat, ɯ-ɕki kɤ-kɯ-tɯɣ ʑo nɯnɯ, tu-ndze qhe, </FORM>
	</S>
	<S id="S022">
		<AUDIO start="105.3" end="107.01"/>
		<FORM kindOf="phono">nɯnɯ kɯ ɯ-sroʁ ku-sɯ-ndɤm ɲɯ-ɕti ma, </FORM>
	</S>
	<S id="S023">
		<AUDIO start="107.01" end="110.11"/>
		<FORM kindOf="phono">nɯ ma ɯʑo nɯra z-ɲɯ-nɯ-ɕar ra mɯ́j-cha.</FORM>
	</S>
	<S id="S024">
		<AUDIO start="110.82" end="115.43"/>
		<FORM kindOf="phono">tɕe ɯ-rme tɕi maŋe, tɕe ɯ-ɕɤrɯ ɯ-ɣɤʑu?</FORM>
	</S>
	<S id="S025">
		<AUDIO start="115.43" end="122.26"/>
		<FORM kindOf="phono">ɯ-ndʐi nɯ ɯ-tɯ-rko ɲɯ-saχaʁ qhe, nɯ ɯ-tɯ-rko kɯ, ɯ-ɕɤrɯ ʑo ɲɯ-fse ɲɯ-ŋu.</FORM>
	</S>
	<S id="S026">
		<AUDIO start="122.83" end="125.94"/>
		<FORM kindOf="phono">tɕe ɲɯ-rʁom, ɲɯ-rko ɲɯ-ŋu.</FORM>
	</S>
	<S id="S027">
		<AUDIO start="125.94" end="134.01"/>
		<FORM kindOf="phono">tɕe nɯ kɯ-fse ci qajɯ ɣɤʑu.</FORM>
	</S>
	<S id="S028">
		<AUDIO start="134.01" end="140.93"/>
		<FORM kindOf="phono">tɕe nɤkinɯ, ɯ-ndzafkɯm nɯnɯ, ɯ-ndzafkɯm nɯ kɯ ʁɟa ʑo ɯ-zda nɯ tu-sɯ-ndze ɲɯ-ŋu.</FORM>
	</S>
	<S id="S029">
		<AUDIO start="141.36" end="144.58"/>
		<FORM kindOf="phono">tɕe nɯnɯ kɯ ɯ-srom ku-sɯ-ndɤm tɕe tɕe nɯnɯ tɕe nɤki ma,</FORM>
	</S>
	<S id="S030">
		<AUDIO start="145.02" end="147.1"/>
		<FORM kindOf="phono">ɯ-se kɯnɤ, ɯʑo ɣɯ ɯ-se maŋe qhe, </FORM>
	</S>
	<S id="S031">
		<AUDIO start="147.54" end="152.82"/>
		<FORM kindOf="phono">tɕe rɟɤmtshu tɯ-ci nɯnɯ, nɯnɯ ʁɟa ku-tshi qhe, nɯ ɯ-qhoχpa nɯtɕu chɯ-rke qhe, </FORM>
	</S>
	<S id="S032">
		<AUDIO start="152.82" end="155.48"/>
		<FORM kindOf="phono">ɯnɯnɯ nɯ, ɯ-se ɯ-tshɤt ɲɯ-ŋu.</FORM>
	</S>
	<S id="S033">
		<AUDIO start="155.76" end="160.74"/>
		<FORM kindOf="phono">tɕeri nɯnɯ, nɤkinɯ, qajɯ nɯnɯ, tɯci ɯ-ŋgɯ ku-rɤʑi qhe, </FORM>
	</S>
	<S id="S034">
		<AUDIO start="160.74" end="165.46"/>
		<FORM kindOf="phono">tɕe nɯ ɯ-sroʁ ɣɤʑu ɲɯ-ɕti ma, tɯ-ci a-nɯ-me qhe, tɤɣa a-tɤ-nɯ-ɬoʁ qhe tɕe,</FORM>
	</S>
	<S id="S035">
		<AUDIO start="165.78" end="167.57"/>
		<FORM kindOf="phono">ɯ-sroʁ ɲɯ-me qhe pjɯ-ɕti ɲɯ-ɕti.</FORM>
	</S>
	<S id="S036">
		<AUDIO start="168.21" end="171.79"/>
		<FORM kindOf="phono">matɕi tɕe tɯ-ci kɯ-fse, ɯʑo, ku-tshi kɯ-fse, ɯ-kɤ-tshi ɯ-spa maŋe, </FORM>
	</S>
	<S id="S037">
		<AUDIO start="172.59" end="174.14"/>
		<FORM kindOf="phono">tɕe nɯ kɯ-fse qhe pjɯ-si ɲɯ-ɕti.</FORM>
	</S>
	<S id="S038">
		<AUDIO start="174.86" end="182.59"/>
		<FORM kindOf="phono">tɕe nɯ sɯŋgɯ kɯ-fse, praʁ ɯ-rchɤβ kɯ-fse, nɯnɯra stɤmku kɯ-fse nɯra ku-rɤʑi mu mɯ́j-cha.</FORM>
	</S>
	<S id="S039">
		<AUDIO start="182.92" end="189.53"/>
		<FORM kindOf="phono">tɯ-ci ɯ-qa ʁɟa ʑo ku-rɤʑi qhe, ɯʑo ɯ-kɤ-ndzɤtshi kɯnɤ li tɯ-ci ɯ-qa qajɯ kɯ-ti kɯ-fse, iɕqha,</FORM>
	</S>
	<S id="S040">
		<AUDIO start="189.89" end="195.73"/>
		<FORM kindOf="phono">nɯ-rqhu kɯ-rko kɯ-fse nɯnɯra, ma nɯ ma ɯ-kɤ-ndzɤtshi kɯnɤ nɯ ma maŋe.</FORM>
	</S>
	<S id="S041">
		<AUDIO start="196.73" end="198.91"/>
		<FORM kindOf="phono">tɕe nɯ kɯ-fse ci qajɯ ɣɤʑu.</FORM>
	</S>
	<S id="S042">
		<AUDIO start="198.91" end="201.06"/>
		<FORM kindOf="phono">nɯnɯ kɯnɤ ɯ-tɯ-phu ɲɯ-xcat ʑo ɕti ma, </FORM>
	</S>
	<S id="S043">
		<AUDIO start="201.26" end="206.02"/>
		<FORM kindOf="phono">iɕqha, ɯ-mɤlɤjaʁ kɯ-fse, nɯ kɯ-dɤn ɣɤʑu, kɯ-rkɯn ɣɤʑu.</FORM>
	</S>
	<S id="S044">
		<AUDIO start="206.52" end="213.35"/>
		<FORM kindOf="phono">tɕe kɯ-dɤn kɯ-rkɯn kɯnɤ li ɯʑo ɯ-tɯphu nɯ kɯ-naχtɕɯɣ pɯ-pɯ-maʁ qhe tɕe mɯ́j-naχtɕɯɣ-nɯ.</FORM>
	</S>
	<S id="S045">
		<AUDIO start="213.76" end="217.55"/>
		<FORM kindOf="phono">ɯ-mdoʁ tɕi mɤ-kɯ-naχtɕɯɣ ɣɤʑu, ɯ-tshɯɣa tɕi mɤ-kɯ-naχtɕɯɣ ɣɤʑu, </FORM>
	</S>
	<S id="S046">
		<AUDIO start="217.97" end="219.99"/>
		<FORM kindOf="phono">tɕe nɯ kɯ-fse ci qajɯ ɣɤʑu.</FORM>
	</S>
</TEXT>