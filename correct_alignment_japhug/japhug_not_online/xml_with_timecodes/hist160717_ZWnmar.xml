<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist160717_ZWnmar" xml:lang="jya">
	<HEADER>
		<TITLE>hist160717_ZWnmar</TITLE>
		<SOUNDFILE href="hist160717_ZWnmar.wav"/>
	</HEADER>
	<S id="S001">
		<AUDIO start="0.14" end="4.83"/>
		<FORM kindOf="phono">ʑɯnmar kɤ-ti ci tu tɕe, nɯnɯ, nɤkinɯ, ɯʑo ʁo mbroχpa-skɤt ɲɯ-ɕti ri,</FORM>
	</S>
	<S id="S002">
		<AUDIO start="4.83" end="8.43"/>
		<FORM kindOf="phono">ʑɯnmar kɤ-ti tɕe, ʑɯnmar nɯnɯ, ta-mar nɯnɯ ɲɯ́-wɣ-ftʂi,</FORM>
	</S>
	<S id="S003">
		<AUDIO start="8.84" end="13.41"/>
		<FORM kindOf="phono">tɕe nɯ ɲɯ́-wɣ-ftʂi tɕe, nɯ ɣɯ ɯ-ŋgɯ, nɯra, ɯ-ndɤr nɯra pjɯ́-wɣ-tɕɤt, (010)</FORM>
	</S>
	<S id="S004">
		<AUDIO start="13.84" end="20.57"/>
		<FORM kindOf="phono">tɕe nɯnɯ tɕe tɕe nɤkinɯ, nɯnɯ tɯkri ʁɟa ʑo nɯ kɤ-kɯ-stɤm nɯ ʑɯnmar tu-kɯ-ti.</FORM>
	</S>
	<S id="S005">
		<AUDIO start="20.57" end="24.84"/>
		<FORM kindOf="phono">tɕe nɯ ʑɯnmar nɯ tɕe tɕe, nɤkinɯ a-pɯ-ŋu tɕe, nɯ kɯ?? pjɯ-ʑru ɲɯ-ra. (020)</FORM>
	</S>
	<S id="S006">
		<AUDIO start="25.47" end="29.61"/>
		<FORM kindOf="phono">ma nɯnɯ ʑɯnmar nɯnɯ, ɯʑo ʁo kɯ-rga tu, mɤ-kɯ-rga tu.</FORM>
	</S>
	<S id="S007">
		<AUDIO start="29.96" end="35.56"/>
		<FORM kindOf="phono">tɕeri, ʑɯnmar nɯnɯ tɕe tɕe, nɤkinɯ, tɤ-βzdɤr ra pjɯ-nɯ-lɤt-nɯ ŋgrɤl,</FORM>
	</S>
	<S id="S008">
		<AUDIO start="36.19" end="41.41"/>
		<FORM kindOf="phono">tɕe iɕqha chɤɕu ɲɯ-βzu-nɯ tɕe li ʑɯnmar ra ku-nɯ-lɤt-nɯ ŋgrɤl.</FORM>
	</S>
	<S id="S009">
		<AUDIO start="41.63" end="48.99"/>
		<FORM kindOf="phono">ma nɤkinɯ, tʂhaχpɣi tú-wɣ-βzu, tɕataŋ tú-wɣ-βzu tɕe nɯ ɯ-ŋgɯ zɯ, nɤkinɯ, nɯ ʑɯnmar nɯ ku-nɯ-lɤt-nɯ ŋgrɤl ri,</FORM>
	</S>
	<S id="S010">
		<AUDIO start="48.99" end="58.73"/>
		<FORM kindOf="phono">nɯnɯ tɤ-ŋu tɕe tɕe, iɕqha nɤki, tɤ-lu chondɤre, tɯ-ci nɯra nɯ-ŋgɯ, tʂha ɯ-ŋgɯ nɯra ɲɯ-ɕe kɯ-fse tɕe, tu-otʂoʁloʁ kɯ-fse mɯ́j-cha.</FORM>
	</S>
	<S id="S011">
		<AUDIO start="58.73" end="65.24"/>
		<FORM kindOf="phono">ɲɯ́-wɣ-ɣɤntaβ qhe tɕe ʑɯnmar ɣɯ ɯ-kri nɯ ɯ-taʁ ri, tɯ-ci ɣɯ ɯ-taʁ ri tu-nɯ-ɣi ɲɯ-ɕti ma ɯ-rchɤβ ɲɯ-ɕe mɯ́j-cha.</FORM>
	</S>
	<S id="S012">
		<AUDIO start="65.41" end="70.51"/>
		<FORM kindOf="phono">ma nɯnɯ a-pɯ-ŋu kɯ-ʑru ɕti matɕi, nɯ tɯ-kri ʁɟa ʑo ŋu.</FORM>
	</S>
	<S id="S013">
		<AUDIO start="70.51" end="76.45"/>
		<FORM kindOf="phono">tɕe nɯ ʑɯnmar ŋu tɕe, nɯ ta-mar nɯ-kɤ-ftʂi tɕe, tɯ-kri ʁɟa ʑo kɤ-kɯ-stɤm nɯ ʑɯnmar ŋu.</FORM>
	</S>
	<S id="S014">
		<AUDIO start="77.66" end="81.53"/>
		<FORM kindOf="phono">pɤlɤtɕhɯ kɤ-βzu tɕe ʑɯnmar pjɯ-lɤt-nɯ ŋgrɤl.</FORM>
	</S>
	<S id="S015">
		<AUDIO start="81.95" end="86.13"/>
		<FORM kindOf="phono">tɕeri li marsɤr nɯ kɯ ɲɯ-mɯm tu-ti-nɯ ŋgrɤl.</FORM>
	</S>
	<S id="S016">
		<AUDIO start="86.38" end="92.42"/>
		<FORM kindOf="phono">tɕe mɤxsi, aj pɤlɤtɕhɯ khro tu-ndze-a mɤ-ŋgrɤl.</FORM>
	</S>
</TEXT>