<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist180503_sla" xml:lang="jya">
	<HEADER>
		<TITLE>hist180503_sla</TITLE>
		<SOUNDFILE href="hist180503_sla.wav"/>
	</HEADER>
	<S id="S001">
		<AUDIO start="0.24" end="7.12"/>
		<FORM kindOf="phono">sla nɯnɯ, nɤkinɯ, ci ɯ-sŋi nɯnɯra tɕe tɕendɤre, tɕe kɯ-xtɕɯ-xtɕi ma me, kɯ-maqhu. (003)</FORM>
	</S>
	<S id="S002">
		<AUDIO start="7.68" end="11.56"/>
		<FORM kindOf="phono">tɕe nɯnɯ tɕe tɯ-ndzrɯ ɯ-ntɕhɯr nɯ-kɤ-phɯt kɯ-fse ɣɯ ɯ-ntɕhɯr kɯ-fse ma me.</FORM>
	</S>
	<S id="S003">
		<AUDIO start="12.0" end="17.42"/>
		<FORM kindOf="phono">tɕe ʑɯrɯʑɤri ri, tɕe tɕe ci ʁnɯz χsɯm nɯra tɕe ɲɯ-ɲɯ-wxti nɤ ɲɯ-ɲɯ-wxti.</FORM>
	</S>
	<S id="S004">
		<AUDIO start="18.07" end="22.59"/>
		<FORM kindOf="phono">tɕe sqamŋu tɤ-mda tɕe tɕendɤre, tɕe kɯ-ɤrtɯ-rtɯm ʑo ɲɯ-βze ŋu.</FORM>
	</S>
	<S id="S005">
		<AUDIO start="23.07" end="26.52"/>
		<FORM kindOf="phono">tɕe tɤ-tɕɯ kɯ-ɣɤχsrɯ nɯra tɕe sqamŋu-sla ʑo ɲɯ-fse, </FORM>
	</S>
	<S id="S006">
		<AUDIO start="26.52" end="30.11"/>
		<FORM kindOf="phono">"tɤ-tɕɯ ɯ-tɯ-ɣɤχsrɯ kɯ sqamŋu-sla ʑo ɲɯ-fse" tu-kɯ-ti ɲɯ-ŋgrɤl.</FORM>
	</S>
	<S id="S007">
		<AUDIO start="30.5" end="36.69"/>
		<FORM kindOf="phono">tɕendɤre sqamŋu ɯ-qhu, sqaprɤɣ jamar tɕe tɕendɤre li tɯ-xtɕi ɲɯ-ʑe ŋu.</FORM>
	</S>
	<S id="S008">
		<AUDIO start="37.43" end="41.39"/>
		<FORM kindOf="phono">/sqa/ sqaprɤɣ sqaɕnɯz, sqarcat tɕe ɲɯ-ɲɯ-xtɕi nɤ ɲɯ-ɲɯ-xtɕi.</FORM>
	</S>
	<S id="S009">
		<AUDIO start="41.88" end="45.9"/>
		<FORM kindOf="phono">tɕe nɯnɯ fsɯsqi thɯ-azɣɯt jamar tɕe li tɯ-ndzrɯ kɯ-fse ma ɲɯ-me ŋu.</FORM>
	</S>
	<S id="S010">
		<AUDIO start="46.71" end="54.51"/>
		<FORM kindOf="phono">tɕe ɯ-qhu tɕe tɕe li, nɤkinɯ, ɯ-tɯ-nɯ-ɬoʁ kɯnɤ, ʑɯrɯʑɤri  ɲɯ-mɤku nɤ ɲɯ-mɤku, ɲɯ-mɤku nɤ ɲɯ-mɤku.</FORM>
	</S>
	<S id="S011">
		<AUDIO start="55.01" end="60.51"/>
		<FORM kindOf="phono">tɕe wuma ʑo nɯ-artɯm tɕe tɕe nɯnɯ, kɯ-ɤrtɯ-rtɯm ʑo nɯ-aβzu ɯ-qhu tɕe, li tɯ-xtɕi ɲɯ-ʑe ŋu.</FORM>
	</S>
	<S id="S012">
		<AUDIO start="61.12" end="67.48"/>
		<FORM kindOf="phono">tɯ-xtɕi na-ʑa kɯnɤ, tɕe nɯnɯ na-ʑa nɯ ɯ-jɯja nɯnɯ, ɯ-tɯ-ɬoʁ ɲɯ-ɲɯ-maqhu, ɲɯ-ɲɯ-maqhu ŋu.</FORM>
	</S>
	<S id="S013">
		<AUDIO start="67.97" end="75.01"/>
		<FORM kindOf="phono">tɕendɤre li, nɤki nɯ tɯ-sla nɯ nɯ-arɕo ri tɕe, sla nɯ nɤkinɯ, tɯrmɯkha tɕe kɯ-ɬoʁ mu ɲɯ-me ŋu.</FORM>
	</S>
	<S id="S014">
		<AUDIO start="75.63" end="79.21"/>
		<FORM kindOf="phono">nɯ-me tɤkha ɣɯ nɯ laʁnɤ-rʑaʁ tɕe li tɯ-ndzrɯ nɯ-kɤ-phɯt,</FORM>
	</S>
	<S id="S015">
		<AUDIO start="79.36" end="81.68"/>
		<FORM kindOf="phono">tɯ-ndzrɯ ɯ-ntɕhɯr nɯ-kɤ-phɯt nɯ kɯ-fse ma ɲɯ-me tɕe,</FORM>
	</S>
	<S id="S016">
		<AUDIO start="82.13" end="84.01"/>
		<FORM kindOf="phono">tɕe nɯtɕu tɕe ɯ-ɣot kɯnɤ ɲɯ-me tɕe,</FORM>
	</S>
	<S id="S017">
		<AUDIO start="84.01" end="85.55"/>
		<FORM kindOf="phono">koŋla kɯ-fsoʁ ɲɯ-me ɕti.</FORM>
	</S>
	<S id="S018">
		<AUDIO start="86.1" end="88.68"/>
		<FORM kindOf="phono">tɯ-sla ɯʑo nɯ-wxti ɯ-jɯja nɯ ɲɯ-fsoʁ ɲɯ-ŋu, </FORM>
	</S>
	<S id="S019">
		<AUDIO start="89.0" end="91.34"/>
		<FORM kindOf="phono">sla nɯ-xtɕi ɯ-jɯja nɯ mɯ-ɲɯ-fsoʁ ɲɯ-ŋu, (130 nɯ nɤ, ipfv neg)</FORM>
	</S>
	<S id="S020">
		<AUDIO start="92.2" end="93.51"/>
		<FORM kindOf="phono">tɕe sla nɯ nɯ kɯ-fse ɲɯ-ŋu.</FORM>
	</S>
	<S id="S021">
		<AUDIO start="94.24" end="99.69"/>
		<FORM kindOf="phono">tɕe /tɯ-xpa/ (tɯ-sla) ɯ-ŋgɯ nɯ tɕe tɕe, nɤki, kɯ-mɤku nɯ xtɕi, kɯ-maqhu ɲɯ-ɲɯ-wxti ɲɯ-ɲɯ-wxti ɲɯ-ŋu.</FORM>
	</S>
	<S id="S022">
		<AUDIO start="100.35" end="103.23"/>
		<FORM kindOf="phono">tɕe sqamŋu thɯ-azɣɯt tɕe, tɕe ɲɯ-ɤrtɯm ʑo ŋu tɕe,</FORM>
	</S>
	<S id="S023">
		<AUDIO start="103.6" end="105.92"/>
		<FORM kindOf="phono">ɯ-tɯ-ɤrtɯm kɯ thɯci ɲɯ-xtɕi ʑo kɯ-fse ɲɯ-ŋu (140)</FORM>
	</S>
	<S id="S024">
		<AUDIO start="106.48" end="113.1"/>
		<FORM kindOf="phono">ma sqafsum sqaβde nɯra tɕe, tɕe thɯci, khro mɯ-ɲɯ-ɤrtɯm kɯ ɲɯ-wxti kɯ-fse.</FORM>
	</S>
	<S id="S025">
		<AUDIO start="113.79" end="118.14"/>
		<FORM kindOf="phono">sqamŋu nɯ tɕe, wuma ʑo artɯm, sqaprɤɣ ri tɕe li tɯ-xtɕi ɲɯ-βze ŋu ri, (158)</FORM>
	</S>
	<S id="S026">
		<AUDIO start="118.5" end="122.33"/>
		<FORM kindOf="phono">tu-kɯ-ru tɕe, sqaprɤɣ cho sqaɕnɯz ra sla nɯra wxti kɯ-fse.</FORM>
	</S>
	<S id="S027">
		<AUDIO start="122.79" end="125.55"/>
		<FORM kindOf="phono">ri wuma xɯrxɯr ʑo sthɯci mɯ-ɲɯ-ɤrtɯm.</FORM>
	</S>
	<S id="S028">
		<AUDIO start="126.27" end="127.63"/>
		<FORM kindOf="phono">tɕe sla nɯ nɯ tu-fse ŋu.</FORM>
	</S>
</TEXT>