<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist180421_sanjiaolong" xml:lang="jya">
	<HEADER>
		<TITLE>hist180421_sanjiaolong</TITLE>
		<SOUNDFILE href="hist180421_sanjiaolong.wav"/>
	</HEADER>
	<S id="S001">
		<AUDIO start="1.51" end="10.08"/>
		<FORM kindOf="phono">kɯɕɯŋgɯŋgɯ, kɯɕɯŋgɯŋgɯ tɕe, tɯrme ra tu-tu ɕɯŋgɯ, ʑɯŋkhɤm ɯ-ku kɯnɤ tu-tu ɕɯŋgɯ ʑo pjɤ-ɕti ma,</FORM>
	</S>
	<S id="S002">
		<AUDIO start="10.55" end="15.71"/>
		<FORM kindOf="phono">ɯnɯnɯtɕu tɕe, tɕendɤre nɤkinɯ, rɯdaʁ ci ɕi? pɣa tu-kɯ-nɯ-ti kɯma, (010)</FORM>
	</S>
	<S id="S003">
		<AUDIO start="15.71" end="18.47"/>
		<FORM kindOf="phono">nɯnɯ @konglong kɤ-ti ci pjɤ-tu.</FORM>
	</S>
	<S id="S004">
		<AUDIO start="18.85" end="27.18"/>
		<FORM kindOf="phono">tɕe nɯ kɯ-fse nɯnɯ pjɤ-tu ɲɯ-ŋu tɕeri, tham tɕe sɤtɕha tú-wɣ-lɣa tɕe ɯ-ɕɤrɯ tu-kɯ-nɯ-ɬoʁ kɯ-fse ma nɯ ma kɯ-tu maŋe.</FORM>
	</S>
	<S id="S005">
		<AUDIO start="27.69" end="30.31"/>
		<FORM kindOf="phono">tɕeri nɯ kɯnɤ ɯ-tɯphu wuma ʑo pjɤ-k-ɤntɕhɯ-ci.</FORM>
	</S>
	<S id="S006">
		<AUDIO start="31.14" end="32.52"/>
		<FORM kindOf="phono">mɯtɕhimɯrɯz ʑo pjɤ-tu.</FORM>
	</S>
	<S id="S007">
		<AUDIO start="32.95" end="36.7"/>
		<FORM kindOf="phono">tɕe nɯ ɯ-ŋgɯ nɯtɕu @sanjiaolong kɤ-ti ci pjɤ-tu tɕe,</FORM>
	</S>
	<S id="S008">
		<AUDIO start="36.7" end="45.99"/>
		<FORM kindOf="phono">nɯnɯ wuma ʑo ɲɯ-sɤre ma, nɤkinɯ, ɯ-rna kɯ-fse ɯ-qhuchu ɯ-tshɤt nɯnɯ, ɯ-rte kɯ-fse ci tɕe, ɯ-rwarwa kɯ-tu ci ɲɯ-ŋu.</FORM>
	</S>
	<S id="S009">
		<AUDIO start="46.28" end="49.04"/>
		<FORM kindOf="phono">tɕe ɯ-phaʁntsi ju-kɯ-ru tɕe, kumpɣa-rwarwa ɲɯ-fse.</FORM>
	</S>
	<S id="S010">
		<AUDIO start="49.33" end="57.14"/>
		<FORM kindOf="phono">tɕeri ɯ-ʁɤri ju-kɯ-ru tɕe tu-ortɯm kɯ-fse ɲɯ-ŋu tɕe, nɯnɯ ɯ-rʁɯ cho ɯ-qhuchu ri ɯ-ku nɯ tu-nɤkhar kɯ-fse,</FORM>
	</S>
	<S id="S011">
		<AUDIO start="57.14" end="59.1"/>
		<FORM kindOf="phono">ɯ-rte lɤ-kɤ-mɟa wuma ʑo ɲɯ-fse. (050)</FORM>
	</S>
	<S id="S012">
		<AUDIO start="59.57" end="64.24"/>
		<FORM kindOf="phono">tɕe nɯnɯ @sanjiaolong ɯ-rmi kɯ-ra nɯnɯ, ɯ-ʁrɯ χsɯm ɣɤʑu.</FORM>
	</S>
	<S id="S013">
		<AUDIO start="64.85" end="70.84"/>
		<FORM kindOf="phono">tɕe nɤki, ɯ-kɤχcɤl nɯtɕu χchoʁe tɯka ɣɤʑu tɕe, nɯni ɲɯ-jpum, ɲɯ-zri, ɲɯ-ɤmtɕoʁ.</FORM>
	</S>
	<S id="S014">
		<AUDIO start="71.32" end="76.78"/>
		<FORM kindOf="phono">tɕe nɯ ɯ-pa ri, ɯ-ɕna ɯ-ku ri tɕe, kɯ-xtɕɯ-xtɕi ci ɣɤʑu tɕe, nɯnɯ ɲɯ-xtɯt chondɤre,</FORM>
	</S>
	<S id="S015">
		<AUDIO start="76.78" end="78.17"/>
		<FORM kindOf="phono">ɲɯ-ɤmtɕoʁ ri ɲɯ-xtɯt.</FORM>
	</S>
	<S id="S016">
		<AUDIO start="78.85" end="84.05"/>
		<FORM kindOf="phono">tɕendɤre nɯnɯ ɣɯ ɯ-pa ri tɕe, ɯ-mtsioʁ ɲɯ-ŋu, ɯ-mtsioʁ kɯ-fse ci ɣɤʑu tɕe, </FORM>
	</S>
	<S id="S017">
		<AUDIO start="84.05" end="86.76"/>
		<FORM kindOf="phono">ɯ-ɕnɤku chɯ-kɯ-ɕe nɯ ɯ-mtsioʁ wuma ʑo ɲɯ-fse ri,</FORM>
	</S>
	<S id="S018">
		<AUDIO start="87.22" end="91.13"/>
		<FORM kindOf="phono">li ɯ-mtɕhi maŋpa ci ɣɤʑu tɕe, nɯnɯtɕu tɕe ɯ-mtsioʁ nɯ mɯ́j-fse. (130)</FORM>
	</S>
	<S id="S019">
		<AUDIO start="91.95" end="94.41"/>
		<FORM kindOf="phono">tɕe nɯnɯ ɯ-ku nɯ nɯ kɯ-fse ɲɯ-ŋu. </FORM>
	</S>
	<S id="S020">
		<AUDIO start="94.41" end="100.54"/>
		<FORM kindOf="phono">ɯ-phoŋbu nɯ lonba ʑo ʁloŋbutɕhi ɯ-phoŋbu ɲɯ-fse tɕe, ɯ-rme ri kɯ-saχsɤl maŋe.</FORM>
	</S>
	<S id="S021">
		<AUDIO start="101.23" end="108.21"/>
		<FORM kindOf="phono">tɕendɤre ɯ-mɤlɤjaʁ nɯnɯra kɯβde ɣɤʑu tɕe, ʁloŋbutɕhi ɣɯ ɯ-mi ɯ-tshɯɣa nɯ wuma ʑo ɲɯ-fse.</FORM>
	</S>
	<S id="S022">
		<AUDIO start="108.75" end="114.71"/>
		<FORM kindOf="phono">ɯ-jme nɯ ɲɯ-zri tɕe, nɯ kɯ ɯ-phoŋbu ɣɯ ɯ-qiɯ roro jamar ʑo ɯ-jme nɯ ɲɯ-zri.</FORM>
	</S>
	<S id="S023">
		<AUDIO start="115.32" end="118.98"/>
		<FORM kindOf="phono">tɕe nɯ, ɯ-qhuchu ri pjɯ-ɕɯŋqoʁ qhe, ɯ-pa ri lu-ltɤβ ra ɲɯ-khɯ.</FORM>
	</S>
	<S id="S024">
		<AUDIO start="119.69" end="122.44"/>
		<FORM kindOf="phono">tɕe ɯnɯnɯ @sanjiaolong tu-kɯ-ti ɲɯ-ŋu tɕe, </FORM>
	</S>
	<S id="S025">
		<AUDIO start="122.94" end="127.83"/>
		<FORM kindOf="phono">@sanjiaolong nɯnɯ kɯ sɯjno ʁɟa tu-ndze ɲɯ-ŋu ma, ɕa nɯ mɯ́j-ndze khi.</FORM>
	</S>
	<S id="S026">
		<AUDIO start="128.04" end="130.01"/>
		<FORM kindOf="phono">tɕe nɯ kɯ-fse ci ɲɯ-ŋu tɕe, </FORM>
	</S>
	<S id="S027">
		<AUDIO start="130.01" end="137.19"/>
		<FORM kindOf="phono">ɯ-βri nɯra rcanɯ, ʁloŋbutɕhi ɯ-phoŋbu nɯ ɲɯ-fse tɕe ɲɯ-ʁrom kɯ-fse tɕe ɯ-rme kɯ-saχsɤl kɯ-tu maŋe.</FORM>
	</S>
	<S id="S028">
		<AUDIO start="137.9" end="140.73"/>
		<FORM kindOf="phono">tɕe nɯ kɯ-fse ci /rɯ/ rɯdaʁ ŋu ɕi kɯma ɣɤʑu.</FORM>
	</S>
	<S id="S029">
		<AUDIO start="141.29" end="147.8"/>
		<FORM kindOf="phono">tɕendɤre ɯ-pɯ nɯ, tɯ-nɯ ɲɯ-jtshi ɲɯ-maʁ ɣe?</FORM>
	</S>
	<S id="S030">
		<AUDIO start="147.8" end="151.3"/>
		<FORM kindOf="phono">tɯ-nɯ ɲɯ-jtshi ɲɯ-maʁ.</FORM>
	</S>
	<S id="S031">
		<AUDIO start="152.11" end="155.43"/>
		<FORM kindOf="phono">a, sɯjno ʁɟa tɤrca tu-nɯ-ndze.</FORM>
	</S>
	<S id="S032">
		<AUDIO start="156.75" end="166.64"/>
		<FORM kindOf="phono">wo, ɯ-pɯ nɯnɯ, tɤ-ŋgɯm kɯ-fse chɯ-lɤt tɕe nɯnɯ, pɣa ɣɯ kɯ-fse tɕe, nɯ kɯ-fse ɲɯ-kɯ-ʁaʁ ɲɯ-ɕti ma, tɯ-nɯ tu-kɯ-jtshi nɯ ɲɯ-maʁ ɲɯ-ŋu.</FORM>
	</S>
	<S id="S033">
		<AUDIO start="166.98" end="168.6"/>
		<FORM kindOf="phono">tɕe nɯ kɯ-fse chɯ-ɣɤwxti ɲɯ-ŋu.</FORM>
	</S>
	<S id="S034">
		<AUDIO start="169.11" end="173.08"/>
		<FORM kindOf="phono">tɕe nɯ kɯ-fse ci rɯdaʁ ŋu ɕi kɯma ɣɤʑu tɕe,</FORM>
	</S>
	<S id="S035">
		<AUDIO start="173.08" end="181.58"/>
		<FORM kindOf="phono">kɯɕɯŋgɯŋgɯ, kɯɕɯŋgɯŋgɯ pjɤ-ɕti tɕe, pɤjkhu, nɤkinɯ, ɯ-βri nɯ ɯ-rme pɯ-ŋu ɕi, ɯ-muj pɯ-ŋu nɯ kɯ-saχsɤl maŋe.</FORM>
	</S>
	<S id="S036">
		<AUDIO start="182.68" end="189.54"/>
		<FORM kindOf="phono">tɕeri ɯ-ku nɯra ɯ-tshɯɣa ra pjɯ-kɯ-sɯso tɕe, ɯ-muj pjɯ-tu ɲɯ-tʂaŋ ma pɣa ɲɯ-fse.</FORM>
	</S>
	<S id="S037">
		<AUDIO start="190.01" end="194.73"/>
		<FORM kindOf="phono">tɕeri ɯ-phoŋbu ra, ɯ-mɤlɤjaʁ ra kú-wɣ-rtoʁ qhe, li ɯ-rme pjɯ-tu ɲɯ-tʂaŋ ma, </FORM>
	</S>
	<S id="S038">
		<AUDIO start="195.28" end="198.73"/>
		<FORM kindOf="phono">li kɯmaʁ rɯdaʁ ra, li wuma ʑo ɲɯ-fse, ʁloŋbutɕhi ɲɯ-fse.</FORM>
	</S>
	<S id="S039">
		<AUDIO start="199.01" end="203.97"/>
		<FORM kindOf="phono">tɕeri ʁloŋbutɕhi kɯnɤ ɯ-rme maŋe, tɕe tɕe ɯ-rme kɯ-me ŋu ɕi kɯma.</FORM>
	</S>
	<S id="S040">
		<AUDIO start="205.44" end="209.78"/>
		<FORM kindOf="phono">mɯ́j-saχsɤl, nɯ kɯ-fse ci ɣɤʑu.</FORM>
	</S>
</TEXT>