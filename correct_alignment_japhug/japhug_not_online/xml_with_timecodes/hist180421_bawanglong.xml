<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist180421_bawanglong" xml:lang="jya">
	<HEADER>
		<TITLE>hist180421_bawanglong</TITLE>
		<SOUNDFILE href="hist180421_bawanglong.wav"/>
	</HEADER>
	<S id="S001">
		<AUDIO start="1.47" end="5.42"/>
		<FORM kindOf="phono">tɕe nɯnɯ @konglong nɯ ɣɯ nɯ-ŋgɯz nɯ tɕe, ɯ-rmi wuma ʑo kɯ-ɬoʁ ci ɣɤʑu tɕe,</FORM>
	</S>
	<S id="S002">
		<AUDIO start="5.42" end="6.9"/>
		<FORM kindOf="phono">nɯnɯ @bawanglong ɲɯ-rmi.</FORM>
	</S>
	<S id="S003">
		<AUDIO start="7.46" end="10.79"/>
		<FORM kindOf="phono">tɕe @bawanglong nɯnɯ, @konglong nɯ-ŋgɯz tɕe stu ʑo ɲɯ-βʁa,</FORM>
	</S>
	<S id="S004">
		<AUDIO start="11.45" end="14.11"/>
		<FORM kindOf="phono">matɕi, nɤki, ɯ-zda ra tu-ndze ɲɯ-cha.</FORM>
	</S>
	<S id="S005">
		<AUDIO start="14.91" end="19.2"/>
		<FORM kindOf="phono">tɕendɤre, stu ʑo ɲɯ-nɯɣmu-nɯ, nɯ-ŋgɯz tɕe.</FORM>
	</S>
	<S id="S006">
		<AUDIO start="19.2" end="26.64"/>
		<FORM kindOf="phono">tɕendɤre @bawanglong nɯnɯ, tsuku kɯ tɕe nɯ, ɯ-βri ɯ-muj ɣɤʑu tu-ti-nɯ ɲɯ-ŋu,</FORM>
	</S>
	<S id="S007">
		<AUDIO start="26.64" end="28.06"/>
		<FORM kindOf="phono">tsuku kɯ maŋe tu-ti-nɯ ɲɯ-ŋu.</FORM>
	</S>
	<S id="S008">
		<AUDIO start="28.61" end="31.3"/>
		<FORM kindOf="phono">tɕe ɯʑo nɯnɯ ɯ-ku ra kɯ-wxtɯ-wxti ci ɲɯ-ŋu.</FORM>
	</S>
	<S id="S009">
		<AUDIO start="31.93" end="34.69"/>
		<FORM kindOf="phono">ɯ-mtɕhi nɯra, mbro ɯ-mtɕhi ci kú-wɣ-rtoʁ tɕe ɲɯ-fse.</FORM>
	</S>
	<S id="S010">
		<AUDIO start="35.14" end="38.01"/>
		<FORM kindOf="phono">tɕeri nɯnɯ kɯnɤ sɯjno ʁɟa tu-ndze ɲɯ-ŋu.</FORM>
	</S>
	<S id="S011">
		<AUDIO start="38.71" end="40.83"/>
		<FORM kindOf="phono">tɕe tu-ndze ɲɯ-ŋu tɕe, </FORM>
	</S>
	<S id="S012">
		<AUDIO start="41.18" end="45.1"/>
		<FORM kindOf="phono">ɯ-jme nɯra kɯ-rɲɟɯ-rɲɟi ʑo kɯ-jpɯ-jpum kɯ-χɕɯ-χɕu ʑo ɲɯ-ŋu tɕe,</FORM>
	</S>
	<S id="S013">
		<AUDIO start="45.52" end="48.62"/>
		<FORM kindOf="phono">tɕe tɤ-ŋke tɕe, ɯ-phoŋbu nɯ ɯ-jme nɯ kɯ ku-ɣɤrndi ɲɯ-ra.</FORM>
	</S>
	<S id="S014">
		<AUDIO start="49.04" end="54.15"/>
		<FORM kindOf="phono">ma nɯmaʁnɤ, ɯ-mi pjɯ-sɤtse ɕti ma, ɯ-jaʁ pjɯ-sɤtse mɯ́j-khɯ tɕe, nɯmkɤqloʁ ɲɯ-ŋu.</FORM>
	</S>
	<S id="S015">
		<AUDIO start="54.93" end="59.41"/>
		<FORM kindOf="phono">tɕe ɯ-jaʁ χchoʁe nɯni kɯ-xtɕɯ-xtɕi lʁotlʁot ma maŋe.</FORM>
	</S>
	<S id="S016">
		<AUDIO start="59.41" end="61.09"/>
		<FORM kindOf="phono">tɕe tɯrme ɯ-jaʁ kɯnɤ mɯ́j-fse ɲɯ-ŋu.</FORM>
	</S>
	<S id="S017">
		<AUDIO start="61.89" end="64.44"/>
		<FORM kindOf="phono">tɯrme ɣɯ ɯ-zgrɯ ɕaŋthi jamar ma ɯ-jaʁ maŋe. </FORM>
	</S>
	<S id="S018">
		<AUDIO start="65.19" end="70.86"/>
		<FORM kindOf="phono">tɕe nɯ kɯ-fse ɲɯ-ŋu tɕe, @bawanglong nɯnɯ wuma ʑo li /ɲɯ/ ɲɯ-βʁa, ɲɯ-sɤɣmu tɕe,</FORM>
	</S>
	<S id="S019">
		<AUDIO start="70.86" end="73.9"/>
		<FORM kindOf="phono">ɯ-kɯ-nɯɣmu ɲɯ-dɤn, ɯ-rmi li /ɲɯ/ ɲɯ-ɬoʁ ɲɯ-ŋu.</FORM>
	</S>
	<S id="S020">
		<AUDIO start="74.48" end="81.16"/>
		<FORM kindOf="phono">tɕe ɯ-mi ni ʁnɯ-ldʑa ma maŋe ri, nɯnɯ ɯ-mi ʁnɯ-ldʑa nɯni, nɤki, ɯ-mɤndzu kɯ-fse ɣɤʑu tɕeri,</FORM>
	</S>
	<S id="S021">
		<AUDIO start="81.16" end="86.39"/>
		<FORM kindOf="phono">pɣa ɣɯ ɯ-mɤndzu ɲɯ-fse, tɕe iɕqha pɣa tu-ŋke ɣɯ ɯ-tshɯɣa nɯ tu-βze ɲɯ-ŋu tɕe,</FORM>
	</S>
	<S id="S022">
		<AUDIO start="86.39" end="88.37"/>
		<FORM kindOf="phono">tɕeri ɯ-jaʁ pjɯ-sɤtse nɯ mɯ́j-khɯ tɕe,</FORM>
	</S>
	<S id="S023">
		<AUDIO start="88.85" end="91.93"/>
		<FORM kindOf="phono">ɯ-jme nɯ kɯ-wxtɯ-wxti ɲɯ-ŋu tɕe, nɯ kɯ ɯ-phoŋbu nɯ ku-ɣɤrndi ɲɯ-ra.</FORM>
	</S>
	<S id="S024">
		<AUDIO start="92.76" end="97.95"/>
		<FORM kindOf="phono">tɕe nɯnɯ ɲɯ-ŋu tɕe, nɯnɯ li nɯ ʁo lɯski qhe, nɤki, pɣa nɯ ɲɯ-fse qhe,</FORM>
	</S>
	<S id="S025">
		<AUDIO start="97.95" end="101.8"/>
		<FORM kindOf="phono">tɕe nɯ li chɯ-rɤŋgɯm ɲɯ-ŋu ma nɤki, tɯ-nɯ ɲɯ-jtshi kɯ-fse ɲɯ-maʁ,</FORM>
	</S>
	<S id="S026">
		<AUDIO start="102.04" end="105.33"/>
		<FORM kindOf="phono">chɯ-rɤŋgɯm tɕe nɯ kɯ-fse ɲɯ-sɯɣʁaʁ tɕe ɯ-pɯ chɯ-ɣɤwxti ɲɯ-ŋu.</FORM>
	</S>
	<S id="S027">
		<AUDIO start="106.14" end="108.27"/>
		<FORM kindOf="phono">tɕe nɯnɯ @bawanglong ɲɯ-rmi.</FORM>
	</S>
	<S id="S028">
		<AUDIO start="110.15" end="118.54"/>
		<FORM kindOf="phono">tɕeri koŋla nɯ maŋe wo, kɤ-mto mane ma kɯɕɯŋgɯ, kɯ-fse nɯ pjɤ-ŋu rca jamar kɤ-sɯso nɯ ɲɯ-ɕti ma, nɤkinɯ,</FORM>
	</S>
	<S id="S029">
		<AUDIO start="118.54" end="119.93"/>
		<FORM kindOf="phono">ɯ-ɕɤrɯ kɯ-fse thɯ-kɤ-tɕɤt, </FORM>
	</S>
	<S id="S030">
		<AUDIO start="119.93" end="126.9"/>
		<FORM kindOf="phono">nɯ kɯ tɕe, nɯ ɯ-taʁ nɯ tɕe ʑɯrɯʑɤri, nɯnɯ ɲɯ-sɤfɕɤra-nɯ tɕe tɕe nɯnɯ, </FORM>
	</S>
	<S id="S031">
		<AUDIO start="126.9" end="129.48"/>
		<FORM kindOf="phono">tɕe tu-nɯʁlɯmbɯɣ-nɯ kɯ-fse ɲɯ-ɕti ma,</FORM>
	</S>
	<S id="S032">
		<AUDIO start="129.82" end="133.51"/>
		<FORM kindOf="phono">kɯ-taʁ ʑo ɯʑo kɯ-fse ʑo kɯ-sɯsu ʑo kɯ-fse  pɯ-kɯ-mto nɯ maŋe ma,</FORM>
	</S>
	<S id="S033">
		<AUDIO start="133.99" end="136.86"/>
		<FORM kindOf="phono">nɯtɕu tɯrme nɯra pɤjkhu pjɤ-me ɲɯ-ŋu tɕe.</FORM>
	</S>
</TEXT>