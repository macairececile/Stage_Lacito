<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist180422_khABGa" xml:lang="jya">
	<HEADER>
		<TITLE>hist180422_khABGa</TITLE>
		<SOUNDFILE href="hist180422_khABGa.wav"/>
	</HEADER>
	<S id="S001">
		<AUDIO start="0.08" end="3.46"/>
		<FORM kindOf="phono">khɤβɣa kɤ-ti ci tu tɕe,</FORM>
	</S>
	<S id="S002">
		<AUDIO start="3.46" end="10.35"/>
		<FORM kindOf="phono">kɯɕɯŋgɯ iʑora ɣɯ, iɕqha nɯ, tɤɕi qaj, stoʁ staχpɯ jima nɯra lonba ɣɯ-ndʑɯr pɯ-ra.</FORM>
	</S>
	<S id="S003">
		<AUDIO start="11.0" end="16.74"/>
		<FORM kindOf="phono">ɣɯ-ndʑɯr pɯ-ra tɕe kɯ-mɯxte nɯnɯ, nɤki, tɯ-ci ɯ-taʁ βɣa kɯ-kɤ-ta nɯnɯtɕu tɕe, (010)</FORM>
	</S>
	<S id="S004">
		<AUDIO start="16.74" end="17.98"/>
		<FORM kindOf="phono">tɯ-ci kɯ chɯ-sɯmtɕɯr, </FORM>
	</S>
	<S id="S005">
		<AUDIO start="18.19" end="24.8"/>
		<FORM kindOf="phono">tɕe nɯnɯ chɯ-kɯ-ɣndʑɯr pɯ-ŋu tɕe, nɯnɯ tɤjlu cho tɯsqar ra chɯ-ɣndʑɯr-nɯ tɕe tɕe nɯ tú-wɣ-ndza pɯ-ŋu ri, (020)</FORM>
	</S>
	<S id="S006">
		<AUDIO start="25.25" end="30.81"/>
		<FORM kindOf="phono">tsuku tɕe rcanɯ, tɯ-ci ɯ-tɯ-ɤrqhi kɯ, βɣa kɯ-ɤrqh-rqhi tɕe, kha ri βɣa tu-nɯ-sɤqɤtsa-nɯ</FORM>
	</S>
	<S id="S007">
		<AUDIO start="31.46" end="34.2"/>
		<FORM kindOf="phono">khɤβɣa tɯ-jaʁ kɯ chɯ́-wɣ-sɯmtɕɯr.</FORM>
	</S>
	<S id="S008">
		<AUDIO start="34.79" end="36.56"/>
		<FORM kindOf="phono">tɕe nɯnɯ wuma ʑo ɴqa.</FORM>
	</S>
	<S id="S009">
		<AUDIO start="37.3" end="39.81"/>
		<FORM kindOf="phono">tɕe khɤβɣa ɣɯ ɯ-ɣndʑɯr nɯ mɯm tu-ti-nɯ ɲɯ-ŋu.</FORM>
	</S>
	<S id="S010">
		<AUDIO start="40.16" end="45.53"/>
		<FORM kindOf="phono">mɯm mɤ-mɯm mɤxsi ri, kɤ-ɣɤndɯβ ɴqa matɕi tɯ-jaʁ tɯ-xɕɤt ʁɟa ɣɯ-lɤt ra.</FORM>
	</S>
	<S id="S011">
		<AUDIO start="46.38" end="51.07"/>
		<FORM kindOf="phono">tɕe tɯ-ɣjɤn thú-wɣ-lɤt tɕe, /tɤ/ ɯ-khɯtsɯ-tsa jamar ma kɤ-ɣndʑɯr mɤ-sɤcha.</FORM>
	</S>
	<S id="S012">
		<AUDIO start="51.43" end="58.02"/>
		<FORM kindOf="phono">tsuku kɯ tɕe tɯ-@penzi jamar chɯ-ɣndʑɯr-nɯ, nɯ tɯ-sŋi ʑo ɣndʑɯr-nɯ /mɤra/ mɤɕtʂa tɯ-@penzi kɤ-sɤβzu mɤ-cha-nɯ.(055)</FORM>
	</S>
	<S id="S013">
		<AUDIO start="58.44" end="61.78"/>
		<FORM kindOf="phono">tɕe khɤβɣa nɯnɯ tɯ-jaʁ kɯ kú-wɣ-sɯmtɕɯr ra tɕe, </FORM>
	</S>
	<S id="S014">
		<AUDIO start="62.24" end="67.22"/>
		<FORM kindOf="phono">ɯʑo nɯ βɣɤtu βɣɤno nɯnɯra, tɕe tɯ-ci βɣa cho kɯ-naχtɕɯ-χtɕɯɣ ɲɯ-ŋu ri,</FORM>
	</S>
	<S id="S015">
		<AUDIO start="67.57" end="70.24"/>
		<FORM kindOf="phono">khɤβɣa nɯ ɲɯ-xtɕi matɕi tɯ-jaʁ kɯ pjɯ-jqe ɲɯ-ra. (110)</FORM>
	</S>
	<S id="S016">
		<AUDIO start="70.52" end="73.57"/>
		<FORM kindOf="phono">tɕe tɯ-jaʁ kɯ kɤ-ɣndʑɯr ɯ-spa nɯ ɯ-ŋgɯ pjɯ́-wɣ-sɯ-lɤt,</FORM>
	</S>
	<S id="S017">
		<AUDIO start="73.86" end="75.4"/>
		<FORM kindOf="phono">tɯ-jaʁ ɯ-ntsi nɯ kɯ chɯ́-wɣ-sɯ-ɣndʑɯr.</FORM>
	</S>
	<S id="S018">
		<AUDIO start="76.07" end="76.85"/>
		<FORM kindOf="phono">nɯ kɯ-fse pjɤ-ra.</FORM>
	</S>
	<S id="S019">
		<AUDIO start="77.75" end="81.37"/>
		<FORM kindOf="phono">kɯ-nɯkhɤβɣa nɯra, aʑo pɯ-xtɕɯ-xtɕi-a ʑo kɯ-xtɕɯ-xtɕi ma mɯ́j-sɯʁjit-a.</FORM>
	</S>
	<S id="S020">
		<AUDIO start="82.03" end="85.51"/>
		<FORM kindOf="phono">thɯ-wxti-a ɯ-qhu kɤ-mto pɯ-me.</FORM>
	</S>
	<S id="S021">
		<AUDIO start="85.51" end="89.58"/>
		<FORM kindOf="phono">aʁɤndɯndɤt nɯ-kɤ-βde kɯ-fse kɤ-ta pɯ-tu ma, ma ɯ-kɯ-ntɕhoz kɤ-mto pɯ-me.</FORM>
	</S>
	<S id="S022">
		<AUDIO start="90.48" end="91.84"/>
		<FORM kindOf="phono">tɕe khɤβɣa nɯnɯ ŋu tɕe, </FORM>
	</S>
	<S id="S023">
		<AUDIO start="92.29" end="99.7"/>
		<FORM kindOf="phono">kɯɕɯŋgɯ tɕe, /tuhanzu/ kupa ra kɯ, @bendihanzu ra kɯ @shoumo tu-ti-nɯ ɲɯ-ŋu.</FORM>
	</S>
	<S id="S024">
		<AUDIO start="100.02" end="103.89"/>
		<FORM kindOf="phono">@shoumozi, @shoumo nɯra tu-ti-nɯ ŋu.</FORM>
	</S>
	<S id="S025">
		<AUDIO start="103.89" end="112.55"/>
		<FORM kindOf="phono">tɕe tɯ-jaʁ kɯ kɤ-sɯ-ɣndʑɯr kɤ-ti, tɯ-jaʁ ɯ-βɣa kɤ-ti ɲɯ-ŋu. </FORM>
	</S>
</TEXT>