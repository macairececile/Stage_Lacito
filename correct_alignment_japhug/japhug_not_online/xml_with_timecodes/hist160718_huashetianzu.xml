<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="hist160718_huashetianzu" xml:lang="jya">
	<HEADER>
		<TITLE>hist160718_huashetianzu</TITLE>
		<SOUNDFILE href="hist160718_huashetianzu.wav"/>
	</HEADER>
	<S id="S001">
		<AUDIO start="0.05" end="2.52"/>
		<FORM kindOf="phono">@huashetianzu kɤ-ti ci ɣɤʑu.</FORM>
	</S>
	<S id="S002">
		<AUDIO start="3.14" end="9.87"/>
		<FORM kindOf="phono">qapri nɯ ɯ-mɤlɤjaʁ ra kɯ-sɤmto kɯ-me ɕti. kɯ-tu me ri, tɕe tɕendɤre ɯ-mi to-rɤt-nɯ ɲɯ-ŋu.</FORM>
	</S>
	<S id="S003">
		<AUDIO start="10.77" end="15.74"/>
		<FORM kindOf="phono">tɕendɤre @chunqiu @zhanguo ɯ-raŋ nɯtɕu pjɤ-ŋu tɕe, nɤkinɯ, </FORM>
	</S>
	<S id="S004">
		<AUDIO start="16.36" end="19.89"/>
		<FORM kindOf="phono">@chuguo nɯnɯ rɟɤlkhɤβ nɯtɕu, tɯrme tɯ-tɯpɯ pjɤ-tu,</FORM>
	</S>
	<S id="S005">
		<AUDIO start="20.3" end="23.34"/>
		<FORM kindOf="phono">kha ra wuma ʑo pjɤ-mɤɕi-nɯ, pjɤ-pe-nɯ ɲɯ-ŋu.</FORM>
	</S>
	<S id="S006">
		<AUDIO start="23.68" end="33.0"/>
		<FORM kindOf="phono">tɕendɤre tɯ-sŋi tɕe, nɯnɯra ɣɯ, nɤki, nɯ-wa nɯ kɯ, ɯ-ʁjoʁ nɯnɯ ɣɯ ɯ-cha tɯ-tɕhaχɯ ɲɤ-kho ɲɯ-ŋu. (030 ɯ-ʁjoʁ ra ɣɯ nɯ-cha...)</FORM>
	</S>
	<S id="S007">
		<AUDIO start="33.42" end="37.37"/>
		<FORM kindOf="phono">tɕe nɯnɯ ɯ-cha ci ɲɤ-kho tɕe tɕeri, nɤkinɯ,</FORM>
	</S>
	<S id="S008">
		<AUDIO start="37.61" end="40.33"/>
		<FORM kindOf="phono">cha nɯ pjɤ-rkɯn, tɯrme nɯ pjɤ-dɤn ɲɯ-ŋu.</FORM>
	</S>
	<S id="S009">
		<AUDIO start="40.57" end="48.44"/>
		<FORM kindOf="phono">tɕendɤre iɕqha nɯ, tɕe nɯnɯ kɯ-fse kú-wɣ-tshi tɕe, kɤsɯfse /ɣɯ/ ʑo lú-wɣ-sɯβzi-nɯ mɯ-pjɤ-cha ɲɯ-ŋu.</FORM>
	</S>
	<S id="S010">
		<AUDIO start="49.08" end="54.25"/>
		<FORM kindOf="phono">tɕendɤre kɯ-maqhu tɕe to-nɯkrɤz-nɯ.</FORM>
	</S>
	<S id="S011">
		<AUDIO start="54.25" end="57.67"/>
		<FORM kindOf="phono">tɕendɤre, nɤki, "mɲirɯri kɯ qapri tɯka rɤt-i, </FORM>
	</S>
	<S id="S012">
		<AUDIO start="57.67" end="66.45"/>
		<FORM kindOf="phono">tɕe qapri rɤt-i tɕe tɕetha, ɕɯ ʑa, nɤkinɯ iɕqha nɯ, kɤ-rɤt pɯ-kɯ-sthɯt nɯnɯ kɯ tɕe kɯkicha ki a-kɤ-tshi, (050)</FORM>
	</S>
	<S id="S013">
		<AUDIO start="66.82" end="70.33"/>
		<FORM kindOf="phono">kɯki tɯ-fufu ki, cha nɯ lonba a-kɤ-tshi" to-ti.</FORM>
	</S>
	<S id="S014">
		<AUDIO start="71.07" end="73.31"/>
		<FORM kindOf="phono">tɕendɤre tɯ-nɯsaχɕɯβ to-ʑa-nɯ tɕe,</FORM>
	</S>
	<S id="S015">
		<AUDIO start="73.63" end="76.22"/>
		<FORM kindOf="phono">tɯrme tɯ-rdoʁ kɯ stu kɯ-mɤku ʑo pjɤ-sthɯt.</FORM>
	</S>
	<S id="S016">
		<AUDIO start="76.92" end="79.92"/>
		<FORM kindOf="phono">tɕendɤre wuma ʑo kɯ-fse ci kɯ pjɤ-rɤt ɲɯ-ŋu, qapri. (118)</FORM>
	</S>
	<S id="S017">
		<AUDIO start="80.5" end="84.4"/>
		<FORM kindOf="phono">tɕeri ku-rtoʁ tɕe, ɯ-zda ra kɯ pɤjkhu kɤ-rɤt mɯ-pjɤ-sthɯt-nɯ tɕe,</FORM>
	</S>
	<S id="S018">
		<AUDIO start="84.4" end="86.12"/>
		<FORM kindOf="phono">/ʑe/ ma to-znɤjpɯjpe tɕe,</FORM>
	</S>
	<S id="S019">
		<AUDIO start="86.12" end="92.17"/>
		<FORM kindOf="phono">"wo ɲɯ-ɤtsɯtsu ɕti" tɕe, qhe nɤkinɯ, ɲɤ-sɯso tɕe, cha nɯnɯ tshi pjɤ-ŋu.</FORM>
	</S>
	<S id="S020">
		<AUDIO start="92.17" end="94.88"/>
		<FORM kindOf="phono">tɕeri ɯ-rkɯ tɯ-rdoʁ nɯ kɯ </FORM>
	</S>
	<S id="S021">
		<AUDIO start="95.09" end="100.84"/>
		<FORM kindOf="phono">"haha, nɤkinɯ, kɯki cha ki tɕe aʑɯɣ ɲɯ-βze ɕti."</FORM>
	</S>
	<S id="S022">
		<AUDIO start="101.43" end="105.1"/>
		<FORM kindOf="phono">tɕe nɤkinɯ, to-ti tɕe, tshi ʑo pjɤ-ŋu ri,</FORM>
	</S>
	<S id="S023">
		<AUDIO start="105.1" end="108.78"/>
		<FORM kindOf="phono">toʁde tɕe nɤkinɯ, tɤ-rʑaʁ mɤʑɯ ɣɤʑu ɕti tɕe, </FORM>
	</S>
	<S id="S024">
		<AUDIO start="108.78" end="112.23"/>
		<FORM kindOf="phono">nɯ sɤznɤ nɯ qapri ɣɯ ɯ-mi ci tu-rat-a ɲɯ-ra ɲɤ-sɯso.</FORM>
	</S>
	<S id="S025">
		<AUDIO start="112.95" end="118.84"/>
		<FORM kindOf="phono">tɕendɤre ɯ-jaʁ ʁe pɕoʁ nɯtɕu iɕqha cha tɯ-tɕhaχɯ nɯ to-ndo,</FORM>
	</S>
	<S id="S026">
		<AUDIO start="119.26" end="122.04"/>
		<FORM kindOf="phono">ɯ-jaʁ χcha nɯ kɯ qapri ɣɯ ɯ-mi to-rɤt.</FORM>
	</S>
	<S id="S027">
		<AUDIO start="122.47" end="125.91"/>
		<FORM kindOf="phono">tɕendɤre ɯʑo kɯ nɯra /tu-rɤt kɤ-sthɯt/ (kɤ-rɤt tu-sthɯt) ɕɯŋgɯ tɕe, </FORM>
	</S>
	<S id="S028">
		<AUDIO start="126.22" end="130.81"/>
		<FORM kindOf="phono">ɯ-zda ci kɯ kɤ-rɤt to-sthɯt, tɕendɤre ɯ-cha nɯ ɲɤ-nɯsɯkho.</FORM>
	</S>
	<S id="S029">
		<AUDIO start="131.42" end="137.44"/>
		<FORM kindOf="phono">ɲɤ-nɯsɯkho tɕe to-ti, "ej, kɯki qapri ɣɯ tɕe, ɯ-mi ɯciqa ʑo kɯ-me ɕti ri,</FORM>
	</S>
	<S id="S030">
		<AUDIO start="137.73" end="139.74"/>
		<FORM kindOf="phono">nɤʑo ɯ-mi to-tɯ-rɤt tɕe" to-ti ɲɯ-ŋu.</FORM>
	</S>
	<S id="S031">
		<AUDIO start="140.27" end="143.55"/>
		<FORM kindOf="phono">"tɕendɤre ɯ-mi tú-wɣ-rɤt tɕe, tɕendɤre qapri mɯ-ɲɯ-rmi ɕti,</FORM>
	</S>
	<S id="S032">
		<AUDIO start="143.65" end="145.18"/>
		<FORM kindOf="phono">qapri ɲɯ-maʁ ɕti tɕe,</FORM>
	</S>
	<S id="S033">
		<AUDIO start="145.18" end="151.93"/>
		<FORM kindOf="phono">hahaha, kɯki cha ki aʑɯɣ tɕe a-pɯ-nɯ-ŋu ɲɯ-ɬoʁ, aʑɯɣ ɲɯ-βze ɕti." nɯre to-ti ɲɯ-ŋu.</FORM>
	</S>
	<S id="S034">
		<AUDIO start="152.11" end="155.29"/>
		<FORM kindOf="phono">tɕe cha nɯ ɲɤ-nɯsɯkho qhe cha nɯ ko-nɯ-tshi.</FORM>
	</S>
	<S id="S035">
		<AUDIO start="156.13" end="158.92"/>
		<FORM kindOf="phono">tɕendɤre kɯ-mɤku pɯ-kɯ-sthɯt nɯ kɯ ɯ-mi ko-rɤt tɕe,</FORM>
	</S>
	<S id="S036">
		<AUDIO start="158.92" end="162.83"/>
		<FORM kindOf="phono">kɯrowɤro to-nɤma tɕe, tɕendɤre cha kɤ-tshi mɯ-pjɤ-ŋgrɯ.</FORM>
	</S>
	<S id="S037">
		<AUDIO start="163.44" end="169.17"/>
		<FORM kindOf="phono">tɕendɤre @tangchao nɯtɕu, wuma ʑo kɤ-rɤrɤt kɯ-mkhɤz nɯ, nɤkinɯ, ci pjɤ-tu tɕe, </FORM>
	</S>
	<S id="S038">
		<AUDIO start="169.17" end="178.23"/>
		<FORM kindOf="phono">nɯnɯ kɯ, nɯnɯ @shi ci pjɤ-rɤt tɕe, nɯ ɯ-ŋgɯ nɯtɕu @ganchun kɤ-ti ci @shi pɯ-kɤ-rɤt nɯ pjɤ-tu tɕe,</FORM>
	</S>
	<S id="S039">
		<AUDIO start="178.23" end="180.5"/>
		<FORM kindOf="phono">nɯ ɯ-ŋgɯ tɕe pjɤ-rɤt tɕe,</FORM>
	</S>
	<S id="S040">
		<AUDIO start="180.5" end="184.21"/>
		<FORM kindOf="phono">qapri ɣɯ ɯ-mi kú-wɣ-rɤt tɕe, nɯnɯ kɯ-nɤjtshɯ me" to-ti ɲɯ-ŋu,</FORM>
	</S>
	<S id="S041">
		<AUDIO start="184.79" end="193.39"/>
		<FORM kindOf="phono">tɕendɤre iɕqha nɯ, ɯ-mtɕhirme χchoʁe kɯ-tu nɯ laʁma, nɤki, rdardɯl mɯ-ju-sɯɣe cha ma, mɯ-ju-sɯxɕe cha ma,</FORM>
	</S>
	<S id="S042">
		<AUDIO start="193.91" end="199.18"/>
		<FORM kindOf="phono">nɤki qapri ɣɯ ɯ-mi kú-wɣ-rɤt ndɤre, tɕendɤre nɤjtshɯ ɲɯ-me ɕti" to-ti.</FORM>
	</S>
	<S id="S043">
		<AUDIO start="199.78" end="206.67"/>
		<FORM kindOf="phono">tɕeri li, nɤkinɯ iɕqha nɯ, qapri nɤki... @huashetianzu tu-kɯ-ti ɲɯ-ŋu ri, </FORM>
	</S>
	<S id="S044">
		<AUDIO start="207.08" end="213.15"/>
		<FORM kindOf="phono">kukutɕu tɕe nɤki, li @huashezhuzu, tɕe @zhu nɯ @zhuozuo ɣɯ @zhu nɯ ɲɯ-ŋu.</FORM>
	</S>
	<S id="S045">
		<AUDIO start="213.52" end="214.15"/>
		<FORM kindOf="phono">tɕe nɯ ɲɯ-ŋu.</FORM>
	</S>
	<S id="S046">
		<AUDIO start="215.13" end="218.79"/>
		<FORM kindOf="phono">tɕe tɯrme ra kɯ nɯ ɯ-qhu tɕe tɕe @huashetianzu tu-ti-nɯ tɕe,</FORM>
	</S>
	<S id="S047">
		<AUDIO start="219.06" end="223.68"/>
		<FORM kindOf="phono">iɕqha ta-ma kɯrowɤro tɤ-kɤ-nɤma tɕe, ɯciqa tɤ-kɤ-sɤpe nɯ...</FORM>
	</S>
	<S id="S048">
		<AUDIO start="224.15" end="228.38"/>
		<FORM kindOf="phono">kɯrowɤro tú-wɣ-nɤma qhe, nɯ ɕɯŋgɯ tɤ-kɤ-nɤma nɯ nɤjtshɯ ɲɯ-me ɲɯ-ɕti qhe,</FORM>
	</S>
	<S id="S049">
		<AUDIO start="228.78" end="231.08"/>
		<FORM kindOf="phono">mɤɣrɤz mɯ-tu-pe ɲɯ-ɕti kɤ-ti ɲɯ-ŋu.</FORM>
	</S>
</TEXT>