<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140511_1001_YINZI" xml:lang="jya">
	<HEADER>
		<TITLE>crdo-JYA_HIST140511_YIQIANLINGYIYE_YINZI</TITLE>
		<SOUNDFILE href="hist140511_yiqianlingyiye_yinzi.wav"/>
	</HEADER>
	<S id="S001">
		<AUDIO start="0.65" end="2.87"/>
		<FORM kindOf="phono">kɯɕɯŋgɯ tɕe, rɟɤlpu ci pjɤ-tu</FORM>
	</S>
	<S id="S002">
		<AUDIO start="3.48" end="7.91"/>
		<FORM kindOf="phono">tɕe nɯ nɤkinɯ shanluer pjɤ-rmi.</FORM>
	</S>
	<S id="S003">
		<AUDIO start="8.69" end="12.39"/>
		<FORM kindOf="phono">tɕe nɯnɯ rɟɤlkhɤβ tɯ-rdoʁ ɣɯ nɯ-rɟɤlpu pjɤ-ŋu.</FORM>
	</S>
	<S id="S004">
		<AUDIO start="13.05" end="14.9"/>
		<FORM kindOf="phono">tɕe kɯki jɯɣi ki pɯ-pɯ-ŋu nɤ, </FORM>
	</S>
	<S id="S005">
		<AUDIO start="14.9" end="21.42"/>
		<FORM kindOf="phono">nɯnɯ ɯʑo ɣɯ, nɤki, stoŋtsu ci chondɤre tɯ-rʑaʁ ɣɯ, ɯ-mɯr, ɯ-ɕɤr nɯnɯ </FORM>
	</S>
	<S id="S006">
		<AUDIO start="21.84" end="23.42"/>
		<FORM kindOf="phono">tɕhi pɯ-kɯ-fse nɯ pjɯ-fɕɤt ɲɯ-ŋu.</FORM>
	</S>
	<S id="S007">
		<AUDIO start="24.11" end="26.67"/>
		<FORM kindOf="phono">tɕe kɯki kɯ-mɤku ki tɕe, nɤkinɯ ɲɯ-ŋu,</FORM>
	</S>
	<S id="S008">
		<AUDIO start="27.55" end="34.06"/>
		<FORM kindOf="phono">tɕendɤre iɕqha nɯ, nɯnɯ ɣɯ ɯ-χpi nɯ, stu kɯ-mɤku nɯnɯ tɕe nɤki ɲɯ-ŋu.</FORM>
	</S>
	<S id="S009">
		<AUDIO start="34.93" end="40.56"/>
		<FORM kindOf="phono">ʑaʑa, ʑaʑa ʑo tɕe, tɕendɤre, wuma ʑo rɟɤlpu ci kɯ-ŋɤn ci pjɤ-tu tɕe,</FORM>
	</S>
	<S id="S010">
		<AUDIO start="40.56" end="42.52"/>
		<FORM kindOf="phono">ɯ-rmi nɯ shanluer pjɤ-rmi.</FORM>
	</S>
	<S id="S011">
		<AUDIO start="43.86" end="45.31"/>
		<FORM kindOf="phono">shanluyaer pjɤ-rmi.</FORM>
	</S>
	<S id="S012">
		<AUDIO start="45.89" end="50.75"/>
		<FORM kindOf="phono">tɕendɤre nɤki, ɯ-ro ɯ-tɯ-khe pjɤ-saχaʁ ʑo, ɯ-mbrɯ wuma ʑo pjɤ-ŋgɯ.</FORM>
	</S>
	<S id="S013">
		<AUDIO start="51.31" end="54.74"/>
		<FORM kindOf="phono">tɕe sɲikuku ʑo ɯ-rʑaβ ci ɲɯ-ɕar tɕe tɕendɤre,</FORM>
	</S>
	<S id="S014">
		<AUDIO start="54.74" end="57.69"/>
		<FORM kindOf="phono">nɯ tɯ-rʑaʁ nɯ ku-naχti tɕe tɕendɤre,</FORM>
	</S>
	<S id="S015">
		<AUDIO start="58.2" end="61.7"/>
		<FORM kindOf="phono">ɯ-fso lu-tɯ-fsoʁ tɕe tɕendɤre nɯ tɕheme nɯ pjɯ-sat ntsɯ pjɤ-ŋu.</FORM>
	</S>
	<S id="S016">
		<AUDIO start="62.05" end="66.19"/>
		<FORM kindOf="phono">tɕe pjɯ-sat ntsɯ pjɤ-ŋu tɕe tɕendɤre, nɤkinɯ,</FORM>
	</S>
	<S id="S017">
		<AUDIO start="66.88" end="73.92"/>
		<FORM kindOf="phono">nɯnɯ ɣɯ ɯ-rɟɤβlun ci pjɤ-tu tɕe, nɯ ɣɯ ɯ-me stu kɯ-wxti nɯ shanluzuode pjɤ-rmi.</FORM>
	</S>
	<S id="S018">
		<AUDIO start="74.43" end="80.76"/>
		<FORM kindOf="phono">tɕe nɯnɯ wuma ʑo tɕheme kɯ-ɕqraʁ ci, maka ɯ-sɯm kɯ-sna ci pjɤ-ŋu tɕe, tɕendɤre,</FORM>
	</S>
	<S id="S019">
		<AUDIO start="81.2" end="82.64"/>
		<FORM kindOf="phono">ɯʑo ri wuma ʑo pjɤ-mpɕɤr.</FORM>
	</S>
	<S id="S020">
		<AUDIO start="83.23" end="92.45"/>
		<FORM kindOf="phono">tɕe nɯ, nɯnɯ kɯ tɕendɤre, "nɯ ɯ-qhu kɯki rɟɤlpu kɯ kɯmaʁ a-sqhaj nɯra tɕheme nɯra a-mɤ-pɯ-sat ra" ɲɯ-sɯsɤm tɕe tɕendɤre,</FORM>
	</S>
	<S id="S021">
		<AUDIO start="93.05" end="97.86"/>
		<FORM kindOf="phono">nɤki "jɤ-ɣi" kɯnɤ mɤ-kɤ-ti kɯ, "nɤ-rʑaβ ɣɯ-ku-βze-a" to-ti, rɟɤlpu nɯ ɯ-ɕki.</FORM>
	</S>
	<S id="S022">
		<AUDIO start="98.46" end="103.8"/>
		<FORM kindOf="phono">tɕendɤre nɤki, rɟɤlpu ɣɯ ɯ-kha, rɟɤlsa jɤ-ari tɕe tɕendɤre, </FORM>
	</S>
	<S id="S023">
		<AUDIO start="104.16" end="111.3"/>
		<FORM kindOf="phono">shanluzuode nɯ kɯ, nɤki, rɟɤlpu ɯ-ɕki "wortɕhiʑo, aʑo a-ʁi ci a-pɯ-mtam-a ɯ́-jɤɣ" to-ti.</FORM>
	</S>
	<S id="S024">
		<AUDIO start="111.85" end="116.14"/>
		<FORM kindOf="phono">matɕi tɕe nɯnɯ tɕe tɯ-ɣmɯr nɯ ku-nɤzde qhe, ɯ-fso qhe pjɯ-ntɕhe ntsɯ pjɤ-ɕti. </FORM>
	</S>
	<S id="S025">
		<AUDIO start="116.75" end="120.93"/>
		<FORM kindOf="phono">tɕendɤre nɤkinɯ, iɕqha nɯ,</FORM>
	</S>
	<S id="S026">
		<AUDIO start="121.95" end="126.23"/>
		<FORM kindOf="phono">rɟɤlpu nɯ kɯ "jɤɣ" to-ti, to-nɤla.</FORM>
	</S>
	<S id="S027">
		<AUDIO start="126.65" end="130.84"/>
		<FORM kindOf="phono">tɕendɤre ɯ-ʁi nɯnɯ duoyade pjɤ-rmi</FORM>
	</S>
	<S id="S028">
		<AUDIO start="131.6" end="134.59"/>
		<FORM kindOf="phono">tɕendɤre nɯnɯ jɤ-ari ɯ-qhu tɕe, nɤkinɯ, </FORM>
	</S>
	<S id="S029">
		<AUDIO start="134.59" end="137.23"/>
		<FORM kindOf="phono">"a-pi, a-χpi pjɯ-tɯ-fɕɤt ɯ́-jɤɣ?" to-ti.</FORM>
	</S>
	<S id="S030">
		<AUDIO start="137.88" end="141.07"/>
		<FORM kindOf="phono">tɕendɤre "a-χpi ci pɯ-fɕɤt-o" to-ti.</FORM>
	</S>
	<S id="S031">
		<AUDIO start="141.49" end="145.8"/>
		<FORM kindOf="phono">tɕendɤre shanluzuode kɯ ɯ-ʁi ɯ-χpi pjɤ-fɕɤt tɕendɤre,</FORM>
	</S>
	<S id="S032">
		<AUDIO start="146.1" end="148.64"/>
		<FORM kindOf="phono">ɯ-χpi rcanɯ, kɯ-mpɕɯ-mpɕɤr ʑo pjɤ-fɕɤt tɕe,</FORM>
	</S>
	<S id="S033">
		<AUDIO start="149.05" end="151.05"/>
		<FORM kindOf="phono">ɯ-ʁi nɯ pjɤ-rga alala ri, </FORM>
	</S>
	<S id="S034">
		<AUDIO start="151.32" end="157.32"/>
		<FORM kindOf="phono">nɯnɯ rɟɤlpu nɯ kɯnɤ kɤ-sɤŋo nɤ kɤ-sɤŋo kɯ maka kɯmaʁ nɯra ɲɤ́-wɣ-sɯ-jmɯt. </FORM>
	</S>
	<S id="S035">
		<AUDIO start="158.07" end="159.84"/>
		<FORM kindOf="phono">kɯmaʁ kɤ-nɤma ra ɲɤ́-wɣ-sɯ-jmɯt.</FORM>
	</S>
	<S id="S036">
		<AUDIO start="160.29" end="164.16"/>
		<FORM kindOf="phono">tɕendɤre tɤ-rʑaʁ nɯ tɯ-skɤrma nɤ tɯ-skɤrma ntsɯ ɲɤ-ɕqhlɤt.</FORM>
	</S>
	<S id="S037">
		<AUDIO start="164.59" end="170.5"/>
		<FORM kindOf="phono">tɕendɤre maka nɤki tɕhi tɤ-fse ŋu mɤ-kɤ-nɯ-tso jamar tɕe tɕendɤre, </FORM>
	</S>
	<S id="S038">
		<AUDIO start="170.8" end="175.49"/>
		<FORM kindOf="phono">tɯ-fsoʁ lo-ʑa tɕe, nɤkinɯ, tɕetu zgoku ra hanɯni tɯ-wɣrum to-ʑa.</FORM>
	</S>
	<S id="S039">
		<AUDIO start="175.97" end="182.89"/>
		<FORM kindOf="phono">tɯ-fsoʁ to-ʑa tɕe, tɕendɤre ri, shanluzuode kɯ ɯ-χpi nɯnɯ stu kɯ-mpɕɤr ʑo pjɤ-zɣɯt ɕti tɕe,</FORM>
	</S>
	<S id="S040">
		<AUDIO start="183.28" end="187.58"/>
		<FORM kindOf="phono">pɤjkhu tɯ-fsoʁ la-ʑa kɯ nɯ kóʁmɯz nɤ ɯ-χpi stu kɯ-mpɕɤr nɯtɕu pjɤ-zɣɯt ɕti.</FORM>
	</S>
	<S id="S041">
		<AUDIO start="187.87" end="192.53"/>
		<FORM kindOf="phono">tɕeri nɯ jamar tɕe tɕendɤre, shanluzuode nɯ kɯ ɯ-mtɕhi ɕlaʁ ʑo ko-ndo.</FORM>
	</S>
	<S id="S042">
		<AUDIO start="193.02" end="196.42"/>
		<FORM kindOf="phono">ɯ-mtɕhi ɕlaʁ ʑo ko-ndo qhe, tɕe maka ʑo,</FORM>
	</S>
	<S id="S043">
		<AUDIO start="196.42" end="199.35"/>
		<FORM kindOf="phono">tɕe rcanɯ tɯrju tɯ-ŋka ci nɤ kɤ-sɯ-ti mɯ-to-khɯ.</FORM>
	</S>
	<S id="S044">
		<AUDIO start="199.95" end="202.57"/>
		<FORM kindOf="phono">tɕe maka mɯ-to-k-ɤrjɯ-ci tɕe tɕendɤre,</FORM>
	</S>
	<S id="S045">
		<AUDIO start="202.99" end="207.92"/>
		<FORM kindOf="phono">ɯ-ʁi nɯ kɯ duoyade chondɤre rɟɤlpu nɯnɯ wuma ʑo to-mbɣom-ndʑi.</FORM>
	</S>
	<S id="S046">
		<AUDIO start="208.43" end="213.87"/>
		<FORM kindOf="phono">tɕendɤre "wortɕhi ʑo, /pɯ/ pɯ-sɤtɕitʂi wo, nɯ ɯ-pa mɤʑɯ tɕhi pjɤ-fse, pɯ-fɕɤt-o" ntsɯ to-ti-ndʑi.</FORM>
	</S>
	<S id="S047">
		<AUDIO start="214.53" end="217.79"/>
		<FORM kindOf="phono">tɕendɤre shanluzuode kɯ /to/ to-rɯɕmi tɕe,</FORM>
	</S>
	<S id="S048">
		<AUDIO start="218.24" end="222.1"/>
		<FORM kindOf="phono">"aʑo, nɤki, χpi pjɯ-fɕat-a, pjɯ-kɯ-sɯ-fɕat-a-ndʑi nɯ ʁo jɤɣ, </FORM>
	</S>
	<S id="S049">
		<AUDIO start="222.6" end="227.78"/>
		<FORM kindOf="phono">tɕeri rɟɤlpu, nɤki, nɤʑo mɯ-pjɯ-kɯ-sat-a pɯ-pɯ-jɤɣ nɤ, </FORM>
	</S>
	<S id="S050">
		<AUDIO start="227.78" end="230.98"/>
		<FORM kindOf="phono">jɯɣmɯr tɕetha, mɤʑɯ nɤ-χpi kɯ-mpɕɤr fɕat-a" to-ti.</FORM>
	</S>
	<S id="S051">
		<AUDIO start="231.64" end="235.78"/>
		<FORM kindOf="phono">tɕendɤre, tɕe nɯnɯ rcanɯ koŋla nɤ-kɤ-nɯrga fɕat-a" to-ti.</FORM>
	</S>
	<S id="S052">
		<AUDIO start="236.34" end="240.32"/>
		<FORM kindOf="phono">tɕendɤre rɟɤlpu nɯ chɤ-rɯsɯso nɤ chɤ-rɯsɯso kɯ-maqhu tɕe to-nɤla.</FORM>
	</S>
	<S id="S053">
		<AUDIO start="240.96" end="248.77"/>
		<FORM kindOf="phono">tɕendɤre /ɯf/ ɯ-fsomɯr tɕe tɕendɤre shanluzuode kɯ li nɤki, rɟɤlpu nɯ ɣɯ ɯ-χpi pjɤ-fɕɤt.</FORM>
	</S>
	<S id="S054">
		<AUDIO start="249.3" end="253.91"/>
		<FORM kindOf="phono">nɯ ɯ-fsomɯr tɕe, li ɯ-χpi nɯ kɯmaʁ mɤʑɯ kɯ-mpɕɤr ci pjɤ-fɕɤt.</FORM>
	</S>
	<S id="S055">
		<AUDIO start="254.42" end="260.62"/>
		<FORM kindOf="phono">nɯ ɯ-fsomɯr tɕe, nɯ ɯ-fsomɯr tɕe, tɕe tɯ-rʑaʁ sɤznɤ tɯ-rʑaʁ ʑo ɯ-χpi kɯ-mpɕɤr ntsɯ pjɤ-fɕɤt tɕe,</FORM>
	</S>
	<S id="S056">
		<AUDIO start="260.62" end="266.38"/>
		<FORM kindOf="phono">nɯ kɯ-fse ntsɯ nɯ tɤ-rʑaʁ nɯ stoŋtsu ci chondɤre tɯ-rʑaʁ /ɲɤsɯ/ ɲɤ-tsɯm pjɤ-cha.</FORM>
	</S>
	<S id="S057">
		<AUDIO start="267.02" end="279.68"/>
		<FORM kindOf="phono">tɕendɤre shanluzuode nɯnɯ kɯ mɤ-kɯ-mbrɤt ʑo rɟɤlpu ɣɯ ɯ-χpi ntsɯ pjɯ-fɕɤt pjɤ-ŋu tɕe, tɕendɤre, χpi nɤ χpi ntsɯ kɤ-sɤŋo kɯ iɕqha rɟɤlpu nɯ kɯ nɯ thamtɕɤt ʑo kɤ-sɤŋo ɯ-qhu tɕe, tɕendɤre, </FORM>
	</S>
	<S id="S058">
		<AUDIO start="280.07" end="285.03"/>
		<FORM kindOf="phono">iɕqha ɯ-ro kɯ-ŋgɤr maka kɯ-znɤβʁaβʁa nɯnɯra ɕlaʁ ʑo ɲɤ-ʑi.</FORM>
	</S>
	<S id="S059">
		<AUDIO start="285.41" end="291.81"/>
		<FORM kindOf="phono">nɯra ɲɤ-ʑi tɕe tɕendɤre, nɤkinɯ, kɯjŋu pjɤ-ta tɕe nɯ ɯ-qhu maka tɯrme mɤ-sat-a" to-ti.</FORM>
	</S>
	<S id="S060">
		<AUDIO start="292.39" end="300.18"/>
		<FORM kindOf="phono">tɕendɤre nɤki, shanluzuode nɯnɯ, nɤkinɯ, ɯ-βdaʁmu ko-sɯβzu.</FORM>
	</S>
	<S id="S061">
		<AUDIO start="300.64" end="313.58"/>
		<FORM kindOf="phono">tɕe nɯ kɯ, tɕe nɯ ɯ-qhu tɕe tɕendɤre, kɯki jɯɣi kɯki ɯ-ŋgɯ kɯki, nɯ ɯ-kɤcu nɯ tɕe iɕqha shanluzuode kɯ iɕqha rɟɤlpu ɣɯ ɯ-χpi pɯ-kɤ-fɕɤt nɯ ʁɟa ʑo ɲɯ-ŋu.</FORM>
	</S>
</TEXT>