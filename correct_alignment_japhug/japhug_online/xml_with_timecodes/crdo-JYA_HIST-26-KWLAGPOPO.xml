<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-26-KWLAGPOPO" xml:lang="jya">
	<HEADER>
		<TITLE>crdo-JYA_HIST-26-KWLAGPOPO</TITLE>
		<SOUNDFILE href="hist-26-kWlAGpopo.wav"/>
	</HEADER>
	<S id="S001">
		<AUDIO start="0.62" end="3.33"/>
		<FORM kindOf="phono">kɯlɤɣ popo kɤ-ti ci tu tɕe, nɯnɯ qajɯ ŋu.</FORM>
	</S>
	<S id="S002">
		<AUDIO start="3.96" end="6.32"/>
		<FORM kindOf="phono">tɕe qajɯ ŋu tɕe, nɤkinɯ,</FORM>
	</S>
	<S id="S003">
		<AUDIO start="6.8" end="8.56"/>
		<FORM kindOf="phono">ɯ-xso ku-rɤʑi tɕe, </FORM>
	</S>
	<S id="S004">
		<AUDIO start="8.9" end="11.86"/>
		<FORM kindOf="phono">ɯ-βri nɯnɯ scoʁ-pɯ pɯ-kɤ-βʁum ʑo fse </FORM>
	</S>
	<S id="S005">
		<AUDIO start="12.4" end="14.06"/>
		<FORM kindOf="phono">tɕe ɯ-ku ci kɯ-xtɕɯ-xtɕi tu,</FORM>
	</S>
	<S id="S006">
		<AUDIO start="14.48" end="16.06"/>
		<FORM kindOf="phono">tɕe ɯ-mɤlɤjaʁ nɯra ɣɤʑu.</FORM>
	</S>
	<S id="S007">
		<AUDIO start="16.59" end="19.76"/>
		<FORM kindOf="phono">tɕe nɯ fse kɤ-rɤʑi tɕe, tɕe nɯ scoʁ pɯ-kɤ-βʁum nɯ fse tɕe </FORM>
	</S>
	<S id="S008">
		<AUDIO start="20.13" end="21.3"/>
		<FORM kindOf="phono">maka mɤ-mɯnmu ʑo,</FORM>
	</S>
	<S id="S009">
		<AUDIO start="21.81" end="23.8"/>
		<FORM kindOf="phono">nɤki qajɯ thamtɕɤt nɯ fse tɕe,</FORM>
	</S>
	<S id="S010">
		<AUDIO start="24.15" end="26.86"/>
		<FORM kindOf="phono">nɯ kɯ-sɤɣʑɯr tɤ-tu tɕe, pɯ-kɯ-si tu-nɯɕpɯz nɯ ɲɯ-ŋu.</FORM>
	</S>
	<S id="S011">
		<AUDIO start="27.64" end="29.85"/>
		<FORM kindOf="phono">pɯ-kɯ-si tu-nɯɕpɯz tɕe, tɕɤki ʑo tu-fse</FORM>
	</S>
	<S id="S012">
		<AUDIO start="29.85" end="32.45"/>
		<FORM kindOf="phono">pɯ-kɤ-βʁum ʑo fse tɕe, tɕe ɲɯ-nɤpɣaʁlaʁ kɯnɤ</FORM>
	</S>
	<S id="S013">
		<AUDIO start="32.78" end="37.52"/>
		<FORM kindOf="phono">ɯ-pa ri ɯ-mɤlɤjaʁ ra lu-sɤʁrɯʁre tɕe nɯ fse ku-rɤʑi ɲɯ-ŋu ma mɯ-ɲɯ-mɯnmu ɲɯ-ŋu. </FORM>
	</S>
	<S id="S014">
		<AUDIO start="38.1" end="40.17"/>
		<FORM kindOf="phono">ma kɯlɤɣ popo kɯnɤ nɯ tu-fse ŋgrɤl.</FORM>
	</S>
	<S id="S015">
		<AUDIO start="40.8" end="42.47"/>
		<FORM kindOf="phono">matɕi kɯlɤɣpopo nɯnɯ </FORM>
	</S>
	<S id="S016">
		<AUDIO start="42.89" end="45.79"/>
		<FORM kindOf="phono">nɯnɯ scoʁ, scoʁpɯ pɯ-kɤ-βʁum ʑo fse tɕe,</FORM>
	</S>
	<S id="S017">
		<AUDIO start="46.2" end="48.72"/>
		<FORM kindOf="phono">kɯ-xtɕɯ-xtɕi ʑo ŋu ri, maka pɯ-kɤ-βʁum ŋu tɕe,</FORM>
	</S>
	<S id="S018">
		<AUDIO start="49.07" end="51.07"/>
		<FORM kindOf="phono">nɯ ɯ-ʁar ɣɯ nɯ ɣɯ li ɯ-rqhu,</FORM>
	</S>
	<S id="S019">
		<AUDIO start="51.6" end="53.32"/>
		<FORM kindOf="phono">ɯ-ʁar nɯ ʁnɯ-tɤlɤβ ɣɤʑu tɕe.</FORM>
	</S>
	<S id="S020">
		<AUDIO start="53.74" end="56.37"/>
		<FORM kindOf="phono">tɯ-tɤlɤβ nɯ koŋla ɯ-ʁar ɲɯ-ŋu tɕe, ɲɯ-tɕɤt ɲɯ-ŋu,</FORM>
	</S>
	<S id="S021">
		<AUDIO start="56.76" end="58.85"/>
		<FORM kindOf="phono">nɯnɯ ɣɯ ɯ-fkɯm kɯ-fse ci ɣɤʑu tɕe li</FORM>
	</S>
	<S id="S022">
		<AUDIO start="59.2" end="62.66"/>
		<FORM kindOf="phono">χchoʁe ɲɯ-nɯ-ɴɢɤt kɯ-khɯ tɕe, nɤkinɯ, ʁnɯz ɣɤʑu tɕe.</FORM>
	</S>
	<S id="S023">
		<AUDIO start="63.02" end="66.45"/>
		<FORM kindOf="phono">tɕe nɯnɯ nɯ-nɯqambɯmbjom tɕe tɕe nɯnɯ, nɤki,</FORM>
	</S>
	<S id="S024">
		<AUDIO start="66.45" end="70.6"/>
		<FORM kindOf="phono">ɯ-ʁar ɣɯ ɯ-fkɯm nɯ ɯ-ŋgɯ ri ɯ-ʁar nɯ ɲɯ-tɕɤt tɕe ɲɯ-nɯqambɯmbjom.</FORM>
	</S>
	<S id="S025">
		<AUDIO start="71.02" end="75.53"/>
		<FORM kindOf="phono">lɤ-zo tɕe tɕendɤre ɯ-ʁar nɯnɯ, nɯ ɯ-fkɯm nɯ ɯ-ŋgɯ ri tu-rke ɲɯ-ŋu.</FORM>
	</S>
	<S id="S026">
		<AUDIO start="76.25" end="78.3"/>
		<FORM kindOf="phono">tɕe nɯnɯ mɯ-ɲɯ-sɤmto ɲɯ-ŋu tɕe </FORM>
	</S>
	<S id="S027">
		<AUDIO start="79.06" end="84.96"/>
		<FORM kindOf="phono">tɕe nɯ pɯ-kɤ-βʁum kɯ-fse nɯ ɯ-rqhu nɯra, nɤkinɯ, ɯʑo nɯ kɯ-ɣɯrni kɯ-fse ɣɤʑu,</FORM>
	</S>
	<S id="S028">
		<AUDIO start="85.52" end="87.11"/>
		<FORM kindOf="phono">ldʑaŋkɯ kɯ-fse ɣɤʑu tɕe,</FORM>
	</S>
	<S id="S029">
		<AUDIO start="87.25" end="92.6"/>
		<FORM kindOf="phono">tɕe nɯ ɯ-taʁ ri kɯ-ɲaʁ kɯ, nɤkinɯ, ki kɯ-fse diandian kɯ-fse ɲɯ-ɤkhra.</FORM>
	</S>
	<S id="S030">
		<AUDIO start="93.31" end="97.86"/>
		<FORM kindOf="phono">tɕe nɯnɯ ɲɯ-ŋu tɕe, nɯnɯ kupa kɯ piaochong tu-ti,</FORM>
	</S>
	<S id="S031">
		<AUDIO start="97.98" end="102.15"/>
		<FORM kindOf="phono">qixing piaochong tu-ti ŋu ma, ɯnɯnɯ kɯlɤɣ popo ŋu,</FORM>
	</S>
	<S id="S032">
		<AUDIO start="102.67" end="107.35"/>
		<FORM kindOf="phono">tɕe tɤpɤtso ra kɯ, nɯ-jaʁ ɯ-taʁ tu-lɤt-nɯ tɕe, nɤkinɯ</FORM>
	</S>
	<S id="S033">
		<AUDIO start="107.35" end="112.43"/>
		<FORM kindOf="phono">"a-wɯ kɯ-lɤɣ popo, ŋotɕu tɯ-ɕe nɤ ɯ-qhɯ-qhu ɣi-a, nɤ-ŋga nɤ-xtsa fkur-a" tu-ti tɕe </FORM>
	</S>
	<S id="S034">
		<AUDIO start="112.87" end="114.49"/>
		<FORM kindOf="phono">tɕe nɯ-jaʁndzu kɯ tu-lɤt-nɯ tɕe, </FORM>
	</S>
	<S id="S035">
		<AUDIO start="114.49" end="115.75"/>
		<FORM kindOf="phono">tɕe tu-ɕe nɤ tu-ɕe tɕe, </FORM>
	</S>
	<S id="S036">
		<AUDIO start="116.06" end="118.89"/>
		<FORM kindOf="phono">ɯ-jaʁndzu ɯ-ku ʑo tɤ-azɣɯt tɕe ɲɯ-nɯqambɯmbjom ŋu.</FORM>
	</S>
	<S id="S037">
		<AUDIO start="119.49" end="121.17"/>
		<FORM kindOf="phono">tɕe pɯ-kɯ-xtɕi tɕe tɕe nɯnɯ </FORM>
	</S>
	<S id="S038">
		<AUDIO start="121.43" end="124.98"/>
		<FORM kindOf="phono">ŋotɕu jɤ-kɯ-ɤri ɯ-stu nɯ tɕu kɯ-mɤrʑaβ kɯ-ɕe ra tu-ti-nɯ ŋgrɤl.</FORM>
	</S>
	<S id="S039">
		<AUDIO start="126.12" end="128.75"/>
		<FORM kindOf="phono">tɕendɤre ɲɯ́-wɣ-nɯɣro pɯ-ŋu ma </FORM>
	</S>
	<S id="S040">
		<AUDIO start="128.75" end="131.44"/>
		<FORM kindOf="phono">ɯnɯnɯ kɯ-lɤɣ popo ŋu.</FORM>
	</S>
	<S id="S041">
		<AUDIO start="131.44" end="132.45"/>
		<FORM kindOf="phono">kupa kɯ tu-ti tɕe,</FORM>
	</S>
	<S id="S042">
		<AUDIO start="132.45" end="138.24"/>
		<FORM kindOf="phono">kɯ-lɤɣ popo nɯnɯ qajɯ kɯ-pe ŋu ma, iɕqha tshɤj ɯ-kɯ-ndza yachong nɯ tu-ndze ŋu tu-ti-nɯ ŋgrɤl.</FORM>
	</S>
	<S id="S043">
		<AUDIO start="139.1" end="144.5"/>
		<FORM kindOf="phono">tɕe nɯnɯ kɯ-lɤɣ popo a-pɯ-tu tɕe, yachong nɯ ɲɯ-ɣɤme cha tu-ti-nɯ ŋu.</FORM>
	</S>
	<S id="S044">
		<AUDIO start="144.96" end="149.1"/>
		<FORM kindOf="phono">tɕe ŋu maʁ mɤxsi, nɯra kɤ-nɤrtoχpjɤt mɯ-pɯ-ŋgrɯ.</FORM>
	</S>
</TEXT>