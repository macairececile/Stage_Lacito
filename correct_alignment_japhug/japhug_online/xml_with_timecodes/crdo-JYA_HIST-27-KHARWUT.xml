<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-27-KHARWUT" xml:lang="jya">
	<HEADER>
		<TITLE>crdo-JYA_HIST-27-KHARWUT</TITLE>
		<SOUNDFILE href="hist-27-kharwut.wav"/>
	</HEADER>
	<S id="S001">
		<AUDIO start="0.26" end="3.44"/>
		<FORM kindOf="phono">tɯrme ɯ-ŋgo kharwut kɤ-ti ci tu.</FORM>
	</S>
	<S id="S002">
		<AUDIO start="4.19" end="7.03"/>
		<FORM kindOf="phono">tɕe kharwut nɯnɯ, iɕqha nɯ,</FORM>
	</S>
	<S id="S003">
		<AUDIO start="7.55" end="10.49"/>
		<FORM kindOf="phono">wo, maʁ kɯ, fsapaʁ ɯ-ŋgo,</FORM>
	</S>
	<S id="S004">
		<AUDIO start="11.16" end="12.07"/>
		<FORM kindOf="phono">nɯnɯ ŋu tɕe,</FORM>
	</S>
	<S id="S005">
		<AUDIO start="12.07" end="15.4"/>
		<FORM kindOf="phono">nɯnɯ kharwut nɯ a-mɤ-nɯ-ɤtɯɣ-nɯ ra ma rcanɯ,</FORM>
	</S>
	<S id="S006">
		<AUDIO start="15.85" end="19.9"/>
		<FORM kindOf="phono">nɯ-mci kɤ-rɤwum maka mɯ́j-cha-nɯ tɕe nɯ-mci tu-ɣɤrɯβrɯβ ʑo ɲɯ-ŋu.</FORM>
	</S>
	<S id="S007">
		<AUDIO start="20.39" end="21.82"/>
		<FORM kindOf="phono">tɕe nɯ-rqo ɲɯ-mŋɤm rca,</FORM>
	</S>
	<S id="S008">
		<AUDIO start="22.61" end="25.43"/>
		<FORM kindOf="phono">tɕe kharwut tu-ti-nɯ ŋu tɕe, nɯ fsapaʁ ɯ-ŋgo ŋu tɕe,</FORM>
	</S>
	<S id="S009">
		<AUDIO start="26.21" end="30.11"/>
		<FORM kindOf="phono">koutibing tu-kɯ-ti ɲɯ-ŋu loβ, kupa skɤt.</FORM>
	</S>
	<S id="S010">
		<AUDIO start="30.56" end="32.35"/>
		<FORM kindOf="phono">koutibing tu-ti-nɯ ɲɯ-ŋu.</FORM>
	</S>
	<S id="S011">
		<AUDIO start="33.26" end="35.07"/>
		<FORM kindOf="phono">kɯ-fse ma nɯnɯ kharwut ɲɯ-ŋu tɕe,</FORM>
	</S>
	<S id="S012">
		<AUDIO start="35.5" end="38.98"/>
		<FORM kindOf="phono">nɯnɯ fsapaʁ ra ɲɯ-ɤtɯɣ-nɯ rcanɯ, kɯ-si wuma ʑo dɤn ŋgrɤl.</FORM>
	</S>
	<S id="S013">
		<AUDIO start="39.77" end="42.79"/>
		<FORM kindOf="phono">tɕendɤre jinde tɕe smɤnba, smɤŋ ɲɯ-χɕu tɕe,</FORM>
	</S>
	<S id="S014">
		<AUDIO start="43.28" end="46.32"/>
		<FORM kindOf="phono">ɯ-tu-kɯ-ɣɤmna ɣɤʑu ri kɤ-ɣɤmna kɯ-khɯ ɲɯ-rkɯn. </FORM>
	</S>
	<S id="S015">
		<AUDIO start="47.14" end="48.87"/>
		<FORM kindOf="phono">maka kɯmɯxte pjɯ-si-nɯ ɕti.</FORM>
	</S>
	<S id="S016">
		<AUDIO start="49.49" end="53.08"/>
		<FORM kindOf="phono">ma nɯnɯ nɤkinɯ, tɯ-ŋgo jɤ-ɣe tɕe, tɕe rcanɯ</FORM>
	</S>
	<S id="S017">
		<AUDIO start="53.44" end="57.21"/>
		<FORM kindOf="phono">nɯ-mci tu-ɣɤrɯβrɯβ ʑo qhe, nɯ-mci kɯnɤ tɤ-ntɤβ kɯ-fse chɯ-ɣi ɲɯ-ŋu. (ideoph)</FORM>
	</S>
	<S id="S018">
		<AUDIO start="57.88" end="60.76"/>
		<FORM kindOf="phono">tɕe nɯnɯ tɤ-ntɤβ kɯ-wɣrum ʑo kɯ-fse chɯ-ɣi ɲɯ-ŋu tɕe,</FORM>
	</S>
	<S id="S019">
		<AUDIO start="61.14" end="62.98"/>
		<FORM kindOf="phono">nɯ-mci ra tu-rɤmbɯmbri-nɯ ʑo ɲɯ-ŋu </FORM>
	</S>
	<S id="S020">
		<AUDIO start="62.98" end="65.81"/>
		<FORM kindOf="phono">nɯ rcanɯ, ɲɯ-nɤmŋɤm-nɯ rcanɯ,</FORM>
	</S>
	<S id="S021">
		<AUDIO start="66.21" end="69.81"/>
		<FORM kindOf="phono">paʁ ra kɯ nɯ qhinɤqhi ʑo tu-stu-nɯ ɲɯ-ŋu (ideoph)</FORM>
	</S>
	<S id="S022">
		<AUDIO start="69.81" end="73.3"/>
		<FORM kindOf="phono">nɯnɯ kharwut nɯnɯ paʁ ɣɯ tɕi ɣɤʑu.</FORM>
	</S>
	<S id="S023">
		<AUDIO start="73.9" end="76.57"/>
		<FORM kindOf="phono">nɯŋa, jla nɯra kɯnɤ tu-mŋɤm ɲɯ-ɕti.</FORM>
	</S>
	<S id="S024">
		<AUDIO start="77.14" end="78.38"/>
		<FORM kindOf="phono">nɯ wuma ɲɯ-nɤxthɯ-nɯ</FORM>
	</S>
	<S id="S025">
		<AUDIO start="79.27" end="81.49"/>
		<FORM kindOf="phono">tɕe nɯnɯ kharwut nɯnɯ fsapaʁ ɯ-ŋgo ci ŋu.</FORM>
	</S>
	<S id="S026">
		<AUDIO start="82.17" end="85.19"/>
		<FORM kindOf="phono">tɕe nɯnɯ, jinde smɤn ɣɤʑu tɕe ɲɯ-pe.</FORM>
	</S>
	<S id="S027">
		<AUDIO start="85.96" end="88.8"/>
		<FORM kindOf="phono">tɕe kɤ-ɣɤmna kɯ-cha ɣɤʑu nɤ,</FORM>
	</S>
	<S id="S028">
		<AUDIO start="89.45" end="91.71"/>
		<FORM kindOf="phono">ri a-mɤ-nɯ-maqhu ɲɯ-ra ma tu-tɯ-ʑa tɕe </FORM>
	</S>
	<S id="S029">
		<AUDIO start="91.71" end="93.38"/>
		<FORM kindOf="phono">tɕe kɤ-z-nɯsmɤn mɯ-mɤ-pɯ-kɯ-cha qhe,</FORM>
	</S>
	<S id="S030">
		<AUDIO start="93.85" end="95.86"/>
		<FORM kindOf="phono">tɕe tɤ́-wɣ-nɯ-znɯsmɤn kɯnɤ pjɯ-si ɲɯ-ɕti.</FORM>
	</S>
	<S id="S031">
		<AUDIO start="96.29" end="98.68"/>
		<FORM kindOf="phono">tɕe nɯnɯ kharwut ŋu.</FORM>
	</S>
	<S id="S032">
		<AUDIO start="106.22" end="110.08"/>
		<FORM kindOf="phono">to-nɯkharwut, ɲɯ-nɯkharwut, nɯra tu-kɯ-ti ŋu.</FORM>
	</S>
	<S id="S033">
		<AUDIO start="110.56" end="112.89"/>
		<FORM kindOf="phono">iɕqha nɯ tɯ-lo kɯ-fse ra maŋe rca.</FORM>
	</S>
	<S id="S034">
		<AUDIO start="114.33" end="116.23"/>
		<FORM kindOf="phono">tɯ-lo ndʐa mɯ́j-ŋgrɤl. </FORM>
	</S>
	<S id="S035">
		<AUDIO start="116.8" end="121.3"/>
		<FORM kindOf="phono">iɕqha kɯmaʁ ci li ci, ʑmbɤr ɲɯ-kɯ-ɬoʁ ci fsapaʁ ɯ-ŋgo ɣɤʑu tɕe,</FORM>
	</S>
	<S id="S036">
		<AUDIO start="121.87" end="123.49"/>
		<FORM kindOf="phono">ɯnɯnɯ tu-lo-nɯ ɲɯ-cha.</FORM>
	</S>
	<S id="S037">
		<AUDIO start="124.77" end="128.46"/>
		<FORM kindOf="phono">ɯnɯnɯ, tɤ-mŋɤm qhe, kɤ-mna a-pɯ-cha qhe,</FORM>
	</S>
	<S id="S038">
		<AUDIO start="128.46" end="130.17"/>
		<FORM kindOf="phono">tɕe nɯ ɯ-qhu mɯ́j-mŋɤm.</FORM>
	</S>
	<S id="S039">
		<AUDIO start="131.06" end="132.95"/>
		<FORM kindOf="phono">tɕeri nɯnɯ li wuma ʑo ɲɯ-thɯ.</FORM>
	</S>
	<S id="S040">
		<AUDIO start="133.67" end="137.16"/>
		<FORM kindOf="phono">tɕeri kharwut nɯnɯ tɯ-lo ɣɤʑu kɤ-ti mɯ-kɤ-tso-a.</FORM>
	</S>
	<S id="S041">
		<AUDIO start="137.16" end="141.36"/>
		<FORM kindOf="phono">ftɕar tɕe, ɯ-tɯ-sɤɕke tɕe tɕendɤre, </FORM>
	</S>
	<S id="S042">
		<AUDIO start="141.75" end="145.29"/>
		<FORM kindOf="phono">nɯtɕu tɕe tɕe wuma ʑo tɯ-ŋgo nɯ ɣi ŋgrɤl.</FORM>
	</S>
	<S id="S043">
		<AUDIO start="145.95" end="147.47"/>
		<FORM kindOf="phono">tɕe fsapaʁ ra ngo-nɯ ŋgrɤl.</FORM>
	</S>
	<S id="S044">
		<AUDIO start="147.99" end="149.98"/>
		<FORM kindOf="phono">ri pakuku ʑo tɯ-ŋgo ʁo ɲɯ-maʁ.</FORM>
	</S>
	<S id="S045">
		<AUDIO start="151.09" end="153.09"/>
		<FORM kindOf="phono">ci ci ɣɤʑu, ci ci maŋe.</FORM>
	</S>
	<NOTE message="=====================" xmlns:lang="fr"/>
	<S id="S046">
		<AUDIO start="159.39" end="161.11"/>
		<FORM kindOf="phono">lɯɣmbrɯm kɤ-ti ci tu tɕe,</FORM>
	</S>
	<S id="S047">
		<AUDIO start="161.11" end="163.62"/>
		<FORM kindOf="phono">nɯnɯ lɯɣmbrɯm nɯnɯ, nɤkinɯ,</FORM>
	</S>
	<S id="S048">
		<AUDIO start="163.7" end="165.0"/>
		<FORM kindOf="phono">tɯrme ɣɯ tɯ-ŋgo ɲɯ-ŋu tɕe,</FORM>
	</S>
	<S id="S049">
		<AUDIO start="165.0" end="168.89"/>
		<FORM kindOf="phono">tɯ-βri ri tɤ-ndɤr ɲɯ-ɬoʁ ɲɯ-ŋu. nɤkinɯ iɕqha,</FORM>
	</S>
	<S id="S050">
		<AUDIO start="169.68" end="172.59"/>
		<FORM kindOf="phono">tɤ-ɣɤndʐo kɯ-fse, tɯ-βri nɯ-aci kɯ-fse,</FORM>
	</S>
	<S id="S051">
		<AUDIO start="172.59" end="174.73"/>
		<FORM kindOf="phono">nɯ-mɯɕtaʁ tɕe tɕe nɯ ɲɯ-ɬoʁ ɲɯ-ŋu.</FORM>
	</S>
	<S id="S052">
		<AUDIO start="175.54" end="177.99"/>
		<FORM kindOf="phono">tɕendɤre nɯnɯ kupa kɯ fengdan tu-ti-nɯ ŋgrɤl.</FORM>
	</S>
	<S id="S053">
		<AUDIO start="178.93" end="181.09"/>
		<FORM kindOf="phono">ma nɯnɯ lɯɣmbrɯm ŋu tɕe,</FORM>
	</S>
	<S id="S054">
		<AUDIO start="181.5" end="184.24"/>
		<FORM kindOf="phono">ɯnɯnɯ nɯ-ɬoʁ rcanɯ, wuma ʑo ɲɯ-rɤʑa.</FORM>
	</S>
	<S id="S055">
		<AUDIO start="184.24" end="186.99"/>
		<FORM kindOf="phono">nɯ-jaʁ kɯnɤ kɯki ɕoŋthi ki ɲɯ-ɬoʁ, </FORM>
	</S>
	<S id="S056">
		<AUDIO start="187.27" end="189.89"/>
		<FORM kindOf="phono">nɯ-βri ra ɲɯ-ɬoʁ, nɯ-mke nɯra ɲɯ-ɬoʁ</FORM>
	</S>
	<S id="S057">
		<AUDIO start="190.23" end="192.56"/>
		<FORM kindOf="phono">nɯ-rŋa ra brɤβbrɤβ ʑo ɲɯ-ɬoʁ ɲɯ-ŋu.(ideoph)</FORM>
	</S>
	<S id="S058">
		<AUDIO start="193.21" end="195.23"/>
		<FORM kindOf="phono">ma nɯnɯ lɯɣmbrɯm ɲɯ-ŋu tɕe nɯnɯ,</FORM>
	</S>
	<S id="S059">
		<AUDIO start="195.81" end="199.01"/>
		<FORM kindOf="phono">nɤkinɯ, tɤ-ndɤr nɯnɯ, kú-wɣ-rtoʁ ɲɯ-saχsɤl.</FORM>
	</S>
	<S id="S060">
		<AUDIO start="199.73" end="201.7"/>
		<FORM kindOf="phono">ma kɯ-wxti ɣɤʑu, kɯ-xtɕi ɣɤʑu.</FORM>
	</S>
	<S id="S061">
		<AUDIO start="202.24" end="204.81"/>
		<FORM kindOf="phono">tɕe nɯ-βri rcanɯ, kɯ-so ɲɯ-me ʑo,</FORM>
	</S>
	<S id="S062">
		<AUDIO start="204.81" end="207.17"/>
		<FORM kindOf="phono">ɲɯ-ɤmɯzɣɯt ʑo ɲɯ-ɬoʁ ɲɯ-ŋu.</FORM>
	</S>
	<S id="S063">
		<AUDIO start="207.17" end="209.79"/>
		<FORM kindOf="phono">mama nɯnɯ, ɯʑo kɯ-mŋɤm ʑo sthɯci maŋe ri,</FORM>
	</S>
	<S id="S064">
		<AUDIO start="209.79" end="214.55"/>
		<FORM kindOf="phono">wuma ʑo ɲɯ-rɤʑa. tɕe nɤkinɯ, iɕqha nɯ,</FORM>
	</S>
	<S id="S065">
		<AUDIO start="214.55" end="216.52"/>
		<FORM kindOf="phono">tɯ-ndzɤtshi ra ɲɯ-sɤɣdɯɣ tɕe</FORM>
	</S>
	<S id="S066">
		<AUDIO start="216.52" end="218.97"/>
		<FORM kindOf="phono">tɯ-ndzɤtshi ra tɯ-ʁjiz mɤ-kɯ-ɣi ɲɯ-sɤpe ɲɯ-ŋu. </FORM>
	</S>
	<S id="S067">
		<AUDIO start="220.12" end="224.09"/>
		<FORM kindOf="phono">tɕe nɯnɯ, nɯnɯ kɯnɤ, tɯrme kɯ-nɯxtɕhɤz mɤ-kɯ-nɯxtɕhɤz ɣɤʑu.</FORM>
	</S>
	<S id="S068">
		<AUDIO start="224.84" end="226.23"/>
		<FORM kindOf="phono">tsuku tɕe ɲɯ-nɯxtɕhɤz-nɯ,</FORM>
	</S>
	<S id="S069">
		<AUDIO start="226.75" end="228.11"/>
		<FORM kindOf="phono">tɕe nɯ yichuan ɣɤʑu.</FORM>
	</S>
	<S id="S070">
		<AUDIO start="228.7" end="232.22"/>
		<FORM kindOf="phono">tɤ-mu nɯ a-pɯ-nɯxtɕhɤz qhe, ɯ-rɟit nɯ kɯ-nɯxtɕhɤz kɯ-fse, nɯra ɣɤʑu.</FORM>
	</S>
	<S id="S071">
		<AUDIO start="232.93" end="237.34"/>
		<FORM kindOf="phono">tɤ-tɕɯ, tɤ-wa nɯ a-pɯ-nɯxtɕhɤz qhe, li ɯ-rɟit nɯ kɯ-nɯxtɕhɤz kɯ-fse ɣɤʑu.</FORM>
	</S>
	<S id="S072">
		<AUDIO start="237.69" end="238.92"/>
		<FORM kindOf="phono">tɕe nɯnɯ lɯɣmbrɯm ŋu.</FORM>
	</S>
	<S id="S073">
		<AUDIO start="240.61" end="245.97"/>
		<FORM kindOf="phono">tɕe nɯnɯ, nɯ-βri nɯra aʁɤndɯndɤt ʑo ɲɯ-ɬoʁ ɕti.</FORM>
	</S>
	<S id="S074">
		<AUDIO start="245.97" end="259.37"/>
		<FORM kindOf="phono">a-nɯ-ɤci,  a-nɯ-nɤndʐo qhe tɕe ɲɯ-ɬoʁ ɲɯ-ŋu.</FORM>
	</S>
	<S id="S075">
		<AUDIO start="259.87" end="261.11"/>
		<FORM kindOf="phono">nɯnɯ lɯɣmbrɯm ɲɯ-ŋu.</FORM>
	</S>
	<S id="S076">
		<AUDIO start="261.11" end="269.13"/>
		<FORM kindOf="phono">ɲɯ-nɯlɯɣmbrɯm, ɯʑo ɲɤ-nɯlɯɣmbrɯm ku-nɯlɯɣmbrɯm nɯra tu-kɯ-ti khɯ.</FORM>
	</S>
	<NOTE message="=================" xmlns:lang="fr"/>
	<S id="S077">
		<AUDIO start="269.83" end="274.28"/>
		<FORM kindOf="phono">mtɕhɯtsaʁ kɤ-ti ci tu tɕe, li tɯrme ɯ-ŋgo li ŋu tɕe,</FORM>
	</S>
	<S id="S078">
		<AUDIO start="274.28" end="277.78"/>
		<FORM kindOf="phono">tɯ-mtɕhi.. ŋu tɕe, nɯnɯ tɯ-mtɕhi, ɯkɯki ɯ-ŋgɯ, ɯ-pifu...</FORM>
	</S>
	<S id="S079">
		<AUDIO start="278.3" end="281.82"/>
		<FORM kindOf="phono">ɯ-ndʐi kɯ-me kɯ-fse ɯ-stu nɯ ɯʑo nɯnɯ ʑmbɤr ɲɯ-βze ŋu.</FORM>
	</S>
	<S id="S080">
		<AUDIO start="282.29" end="284.13"/>
		<FORM kindOf="phono">tɕe ʑmbɤr bɤβbɤβ ʑo ɲɯ-βze qhe,</FORM>
	</S>
	<S id="S081">
		<AUDIO start="284.13" end="285.32"/>
		<FORM kindOf="phono">kɯ-nɯxso ɲɯ-me qhe,</FORM>
	</S>
	<S id="S082">
		<AUDIO start="285.77" end="287.61"/>
		<FORM kindOf="phono">tɕendɤre ɲɯ-kɯ-nɤre qhe, </FORM>
	</S>
	<S id="S083">
		<AUDIO start="288.07" end="290.77"/>
		<FORM kindOf="phono">tɕe nɯ tɯ-mtɕhi ɲɯ-ɴɢia qhe nɯnɯ, nɤkinɯ</FORM>
	</S>
	<S id="S084">
		<AUDIO start="290.77" end="294.21"/>
		<FORM kindOf="phono">nɯnɯ ʑmbɤr nɯ-kɤ-βzu nɯ ɲɯ-ɴɢraʁ qhe,</FORM>
	</S>
	<S id="S085">
		<AUDIO start="294.55" end="296.44"/>
		<FORM kindOf="phono">tɕe tɤ-se kɯ-ɲaʁ ʑo pjɯ-nɯɬoʁ ŋu.</FORM>
	</S>
	<S id="S086">
		<AUDIO start="297.26" end="298.69"/>
		<FORM kindOf="phono">tɕe nɯnɯ wuma ʑo mŋɤm.</FORM>
	</S>
	<S id="S087">
		<AUDIO start="299.48" end="302.48"/>
		<FORM kindOf="phono">tɕe nɯ rcanɯ, nɯ kɯ-fse nɯ rca, kɤrɤsla ʑo mɯ́j-mna.</FORM>
	</S>
	<S id="S088">
		<AUDIO start="303.05" end="304.08"/>
		<FORM kindOf="phono">a-mɤ-nɯ-ɬoʁ ɲɯ-ra ma </FORM>
	</S>
	<S id="S089">
		<AUDIO start="304.63" end="307.93"/>
		<FORM kindOf="phono">tɕe nɯnɯ smɤn nɯnɯ, li nɤki ɣɤʑu.</FORM>
	</S>
	<S id="S090">
		<AUDIO start="308.52" end="310.81"/>
		<FORM kindOf="phono">nɤki, 清火 qinghuo ɣɯ smɤn kɯ-fse tu-lɤt-nɯ ɲɯ-ŋu. </FORM>
	</S>
	<S id="S091">
		<AUDIO start="311.62" end="313.25"/>
		<FORM kindOf="phono">xiaodu ra tu-βzu-nɯ qhe,</FORM>
	</S>
	<S id="S092">
		<AUDIO start="313.25" end="315.31"/>
		<FORM kindOf="phono">tɕe xiaoyan nɯra tu-βzu-nɯ ɲɯ-ŋu.</FORM>
	</S>
	<S id="S093">
		<AUDIO start="316.1" end="319.53"/>
		<FORM kindOf="phono">tɕe ɲɯ-phɤn ma nɯ maʁ nɤ, </FORM>
	</S>
	<S id="S094">
		<AUDIO start="319.53" end="320.84"/>
		<FORM kindOf="phono">ɯʑo tu-nɯ-mna a-pɯ-ra qhe, </FORM>
	</S>
	<S id="S095">
		<AUDIO start="320.84" end="322.62"/>
		<FORM kindOf="phono">tɕe rca kɤrɤsla ʑo mɯ́j-mna,</FORM>
	</S>
	<S id="S096">
		<AUDIO start="323.43" end="326.24"/>
		<FORM kindOf="phono">tɕe smɤn tu-βzu-nɯ tɕe tɕe ʁo kɯ-ɣɤmna ɲɯ-phɤn. </FORM>
	</S>
	<S id="S097">
		<AUDIO start="327.07" end="329.46"/>
		<FORM kindOf="phono">ma nɯnɯ mtɕhɯtsaʁ ŋu.</FORM>
	</S>
	<S id="S098">
		<AUDIO start="330.93" end="335.93"/>
		<FORM kindOf="phono">mtɕhɯtsaʁ kɯnɤ kɯ-nɯxtɕhɤz mɤ-kɯ-nɯxtɕhɤz ɣɤʑu.</FORM>
	</S>
	<S id="S099">
		<AUDIO start="336.84" end="338.61"/>
		<FORM kindOf="phono">tɕe tsuku ɲɯ-nɯxtɕhɤz-nɯ,</FORM>
	</S>
	<S id="S100">
		<AUDIO start="339.1" end="343.25"/>
		<FORM kindOf="phono">kɯ-nɯxtɕhɤz nɯra tɕe tshɯrɟɯn ʑo nɯ-mtɕhi mtɕhɯtsaʁ ɲɯ-ɬoʁ ɲɯ-ɕti.</FORM>
	</S>
	<S id="S101">
		<AUDIO start="344.1" end="346.0"/>
		<FORM kindOf="phono">tɕe tɯ-lo kɯ-fse kɯ-tu maŋe.</FORM>
	</S>
	<S id="S102">
		<AUDIO start="346.39" end="351.95"/>
		<FORM kindOf="phono">tɕe nɯnɯ mtɕhɯtsaʁ nɯnɯ, ɲɯ-nɯmtɕhɯtsaʁ, ku-nɯmtɕhɯtsaʁ,</FORM>
	</S>
	<S id="S103">
		<AUDIO start="352.65" end="355.16"/>
		<FORM kindOf="phono">ɯ-mtɕhɯtsaʁ ɲɤ-ɬoʁ nɯra tu-kɯ-ti ŋgrɤl.</FORM>
	</S>
	<S id="S104">
		<AUDIO start="355.99" end="357.55"/>
		<FORM kindOf="phono">ma nɯnɯ ʑmbɤr ci ɲɯ-ŋu wo,</FORM>
	</S>
	<S id="S105">
		<AUDIO start="358.04" end="359.28"/>
		<FORM kindOf="phono">tɕe tɯ-mtɕhi ɣɯ ʑmbɤr</FORM>
	</S>
	<S id="S106">
		<AUDIO start="359.54" end="363.21"/>
		<FORM kindOf="phono">mtshɤri wuma, nɯnɯ tɯ-mtɕhi stɯ-sti ʑo ɲɯ-ɬoʁ ɲɯ-ŋu tɕe, </FORM>
	</S>
	<S id="S107">
		<AUDIO start="363.21" end="364.61"/>
		<FORM kindOf="phono">tɕe mtɕhɯtsaʁ ɲɯ-rmi.</FORM>
	</S>
	<S id="S108">
		<AUDIO start="365.06" end="366.33"/>
		<FORM kindOf="phono">kupa tɕe tɕhi rmi mɤxsi.</FORM>
	</S>
	<NOTE message="======" xmlns:lang="fr"/>
	<S id="S109">
		<AUDIO start="366.33" end="370.11"/>
		<FORM kindOf="phono">srɯndɤr kɤ-ti ci tu tɕe,</FORM>
	</S>
	<S id="S110">
		<AUDIO start="370.11" end="375.43"/>
		<FORM kindOf="phono">nɯ ʁo tɯ-ŋgo kɤ-rtsi me ma kɯ-xtɕɯ-xtɕi ɕti,</FORM>
	</S>
	<S id="S111">
		<AUDIO start="376.0" end="379.81"/>
		<FORM kindOf="phono">nɯnɯ srɯndɤr nɯ li sɤre ma tɯ-rŋa ʁɟa ʑo ɲɯ-ɬoʁ ŋu.</FORM>
	</S>
	<S id="S112">
		<AUDIO start="380.33" end="385.43"/>
		<FORM kindOf="phono">ma tɯ-jaʁ cho kɯ-fse, nɯ kɯ-maʁ pɕoʁ tɯ-mke tɯ-βri kɯ-fse ra srɯndɤr ɲɯ-ɬoʁ mɯ́j-ngrɤl.</FORM>
	</S>
	<S id="S113">
		<AUDIO start="385.93" end="387.95"/>
		<FORM kindOf="phono">tɯ-rŋa ntsɯ ɲɯ-ɬoʁ ɲɯ-ŋu. ɲɯ-ŋu ɣe?</FORM>
	</S>
	<S id="S114">
		<AUDIO start="389.04" end="392.73"/>
		<FORM kindOf="phono">tɕe nɯ srɯndɤr nɯnɯ li kɯ-ndɯβ ɣɤʑu, kɯ-jndʐɤz ɣɤʑu.</FORM>
	</S>
	<S id="S115">
		<AUDIO start="393.34" end="396.19"/>
		<FORM kindOf="phono">srɯndɤr nɯ nɯ-ɬoʁ ɕɯmɯma tɕe kɯ-xtɕɯ-xtɕi ɲɯ-mŋɤm.</FORM>
	</S>
	<S id="S116">
		<AUDIO start="397.0" end="399.71"/>
		<FORM kindOf="phono">tɕe ɲɯ-mŋɤm tɕe ɲɯ-kɯ-z-nɤmɤle ntsɯ ɲɯ-ŋu.</FORM>
	</S>
	<S id="S117">
		<AUDIO start="400.13" end="403.74"/>
		<FORM kindOf="phono">tɕe ʑɯrɯʑɤri tɕe ʁnɯ-sŋi, χsɯ-sŋi jamar a-tɤ-tsu tɕe tɕe,</FORM>
	</S>
	<S id="S118">
		<AUDIO start="404.22" end="406.81"/>
		<FORM kindOf="phono">ɯ-ku nɯ, tɤ-ndɤr ɣɯ ɯ-ku nɯ tu-wɣrum ɲɯ-ŋu,</FORM>
	</S>
	<S id="S119">
		<AUDIO start="407.37" end="410.75"/>
		<FORM kindOf="phono">tu-wɣrum ɲɯ-ŋu tɕe, ɯ-ku nɯnɯ tɤ-wɣrum tɕe tɕe, nɤkinɯ</FORM>
	</S>
	<S id="S120">
		<AUDIO start="410.75" end="415.9"/>
		<FORM kindOf="phono">tu-tɯ-wɣrum ʑo tɕe ma-nɯ́-wɣ-tɕɣaʁ ɲɯ-ra ma lonba tu-nɯ-ɬoʁ mɯ́j-cha.</FORM>
	</S>
	<S id="S121">
		<AUDIO start="416.34" end="418.98"/>
		<FORM kindOf="phono">nɯnɯ tɤ-wɣrum nɯ tɯ-sŋi ʁnɯ-sŋi jamar tɤ-tsu tɕe,</FORM>
	</S>
	<S id="S122">
		<AUDIO start="418.98" end="420.58"/>
		<FORM kindOf="phono">tɕe ɯ-ku nɯ ɲɯ́-wɣ-mɯrtsɯɣ,</FORM>
	</S>
	<S id="S123">
		<AUDIO start="421.17" end="425.34"/>
		<FORM kindOf="phono">tɕe nɯnɯ ɯ-ndʐi nɯ ɲɯ́-wɣ-phɯt tɕe, tɕe kú-wɣ-sɤsɯɣ tɕe nɯnɯ tu-zga ɲɯ-ŋu.</FORM>
	</S>
	<S id="S124">
		<AUDIO start="425.78" end="429.08"/>
		<FORM kindOf="phono">tɕe tɤ-spɯ ɲɯ-ŋu tɕe, tu-zga tɕe tu-zga tɕe tu-rko ɲɯ-ŋu.</FORM>
	</S>
	<S id="S125">
		<AUDIO start="429.58" end="433.66"/>
		<FORM kindOf="phono">tɕe nɯnɯ tɤ-spɯ nɯ tu-rko ɲɯ-ŋu tɕe tɕe nɯ rloʁrloʁ kɯ-pa tu-mbɯt. (ideoph)</FORM>
	</S>
	<S id="S126">
		<AUDIO start="434.44" end="437.91"/>
		<FORM kindOf="phono">tɕe nɯnɯ tu-nɯɬoʁ ɲɯ-ŋu tɕe, nɯnɯ tɕe tɕe tu-orɕo ɲɯ-cha tɕe tɕe,</FORM>
	</S>
	<S id="S127">
		<AUDIO start="438.31" end="440.34"/>
		<FORM kindOf="phono">nɯnɯ tɤ́-wɣ-tɕɤt qhe, nɯ ɕɯmɯma ʑo tɕe,</FORM>
	</S>
	<S id="S128">
		<AUDIO start="440.67" end="442.19"/>
		<FORM kindOf="phono">ɯ-mphrɯ-mphru ʑo tu-mna ɲɯ-ŋu.</FORM>
	</S>
	<S id="S129">
		<AUDIO start="442.82" end="445.66"/>
		<FORM kindOf="phono">ma nɯnɯ pɤjkhu tú-wɣ-tɕɣaʁ, mɤ-kɯ-mda tú-wɣ-tɕɣaʁ qhe,</FORM>
	</S>
	<S id="S130">
		<AUDIO start="445.96" end="447.4"/>
		<FORM kindOf="phono">mɤ́ɣrɤz tɤ-se tu-ɬoʁ ɲɯ-ŋu.</FORM>
	</S>
	<S id="S131">
		<AUDIO start="448.01" end="452.73"/>
		<FORM kindOf="phono">tɕe tɤ-se tu-ɬoʁ qhe ɯ-ŋgɯ nɯnɯ ɲɯ-rko kɯ-fse qhe, ʑaʑa ʑo tu-mna mɯ́j-cha.</FORM>
	</S>
	<S id="S132">
		<AUDIO start="452.95" end="455.14"/>
		<FORM kindOf="phono">ma nɯnɯ srɯndɤr ŋu.</FORM>
	</S>
	<S id="S133">
		<AUDIO start="456.09" end="458.97"/>
		<FORM kindOf="phono">srɯndɤr tɕe, kupa kɯ qingchunzi ra tu-ti ŋu,</FORM>
	</S>
	<S id="S134">
		<AUDIO start="459.64" end="463.95"/>
		<FORM kindOf="phono">tɕeri nɤkinɯ, kɯrɯ tɕe srɯndɤr tu-kɯ-ti ma nɯ ma mɤ-ŋgrɤl.</FORM>
	</S>
	<S id="S135">
		<AUDIO start="464.51" end="469.74"/>
		<FORM kindOf="phono">ma nɯnɯ ɣɯ, tsuku ɣɯ tɕe, ʁnɯ-rdoʁ ma maŋe, tsuku ɣɯ rca, ɲɯ-xcat ʑo ŋgrɤl.</FORM>
	</S>
	<S id="S136">
		<AUDIO start="470.29" end="478.68"/>
		<FORM kindOf="phono">tɕe nɯ srɯndɤr ɲɯ-ŋu tɕe, ɲɯ-nɯsrɯɣndar-a, ɲɯ-tɯ-nɯsrɯɣndɤr, ɲo-nɯsrɯɣndɤr nɯra tu-kɯ-ti ŋgrɤl.</FORM>
	</S>
	<S id="S137">
		<AUDIO start="479.54" end="485.66"/>
		<FORM kindOf="phono">nɤ-srɯndɤr ɲɤ-ɬoʁ nɯra tu-kɯ-ti ŋgrɤl.</FORM>
	</S>
</TEXT>