<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140512_ABIDE_HE_MOGUI" xml:lang="jya">
	<HEADER>
		<TITLE>crdo-JYA_HIST140513_ABIDE_HE_MOGUI</TITLE>
		<SOUNDFILE href="hist140513_abide_he_mogui.wav"/>
	</HEADER>
	<S id="S001">
		<AUDIO start="2.99" end="8.04"/>
		<FORM kindOf="phono">abide kɯ-rmi ci pjɤ-tu cho ɬɤndʐi nɯ kɤ-ti ɲɯ-ŋu</FORM>
	</S>
	<S id="S002">
		<AUDIO start="8.04" end="15.63"/>
		<FORM kindOf="phono">kɯɕɯŋgɯ tɕe, nɤkinɯ, sɤtɕha ɯ-rmi mɤ-kɯ-sɤsɯz nɯnɯtɕu ri, si tɯ-phɯ kɯ-wxtɯ-wxti ʑo pjɤ-tu. </FORM>
	</S>
	<S id="S003">
		<AUDIO start="16.29" end="24.32"/>
		<FORM kindOf="phono">si ɯ-pa nɯtɕu tɕe rcanɯ, wuma ʑo tɯ-ci kɯ-ɤmgri ci, nɤkinɯ, kɯ-sɤmtshɤr ci pjɤ-tu.</FORM>
	</S>
	<S id="S004">
		<AUDIO start="24.8" end="28.75"/>
		<FORM kindOf="phono">tɕe nɯ tɯ-ci nɯnɯ sɲikuku ʑo, sŋiɕɤr ʑo ju-ɣi pjɤ-ŋu tɕe,</FORM>
	</S>
	<S id="S005">
		<AUDIO start="29.26" end="32.05"/>
		<FORM kindOf="phono">kɯ-ɤmgri ʑo, pjɤ-k-ɤmgri-ci, pjɤ-chi ʑo.</FORM>
	</S>
	<S id="S006">
		<AUDIO start="32.59" end="37.04"/>
		<FORM kindOf="phono">tɕeri li tɯrme, nɯnɯ kú-wɣ-tshi tɕe tɯrme ɯ-kɯ-mŋɤm tu-ɣɤmne pjɤ-cha.</FORM>
	</S>
	<S id="S007">
		<AUDIO start="37.3" end="46.93"/>
		<FORM kindOf="phono">nɯ kɯ-fse pjɤ-ŋu tɕe tɕe, ɯ-rkarkɯ tɯrme nɯra, tɕe tɕe nɯnɯ ɣɯ tɕe tɕe koŋla ʑo, nɤki, nɯ-kɯ-pe /pjɤ/ tu-βze pjɤ-ŋu.</FORM>
	</S>
	<S id="S008">
		<AUDIO start="47.66" end="56.03"/>
		<FORM kindOf="phono">tɕendɤre, nɤkinɯ, "kɯki rcanɯ, ki tɯmɯ kɤrŋi kɯ tɯ-ci ɲɯ́-wɣ-jtshi-j ŋu" tu-ti-nɯ pjɤ-ŋu </FORM>
	</S>
	<S id="S009">
		<AUDIO start="56.08" end="61.38"/>
		<FORM kindOf="phono">tɕeri kɯki, kɯki kɯ-fse kɯki iɕqha ɬɤndʐi ci kɯ /pjɤ/ ko-tso tɕe tɕendɤre, </FORM>
	</S>
	<S id="S010">
		<AUDIO start="61.94" end="65.65"/>
		<FORM kindOf="phono">nɤkinɯ, ki tɯ-ci ki aʑɯɣ a-nɯ-ɤnɯβzu ra tɕe, </FORM>
	</S>
	<S id="S011">
		<AUDIO start="65.65" end="67.07"/>
		<FORM kindOf="phono">tɕe lu-nɯβdaʁpu pjɤ-ŋu </FORM>
	</S>
	<S id="S012">
		<AUDIO start="67.62" end="75.32"/>
		<FORM kindOf="phono">tɕendɤre, iɕqha nɯ, tɯ-ci nɯnɯ ɯ-ɣɯ-kɯ-nɯ-ru tɯrme ra, nɤkinɯ, jɤ-ɣe-nɯ tɕe, </FORM>
	</S>
	<S id="S013">
		<AUDIO start="75.32" end="80.56"/>
		<FORM kindOf="phono">nɯnɯ si ɯ-pa nɯtɕu, spoʁ tu-sɯ-zwɤr-nɯ, pɕaʁ lu-βzu-nɯ,</FORM>
	</S>
	<S id="S014">
		<AUDIO start="80.56" end="85.5"/>
		<FORM kindOf="phono">tɕendɤre nɯra koŋla ʑo khɤfɕɤt ra tu-sɯ-βze pjɤ-ŋu.</FORM>
	</S>
	<S id="S015">
		<AUDIO start="86.2" end="92.19"/>
		<FORM kindOf="phono">tɕe nɯnɯ kɯ-fse, iɕqha nɯ, iɕqha nɯ, nɯre kɯra pɕaʁ cho ra mɯ-mɤ-la-βzu-nɯ, </FORM>
	</S>
	<S id="S016">
		<AUDIO start="92.27" end="93.87"/>
		<FORM kindOf="phono">spoʁ ra mɯ-mɤ-ta-zwɤr-nɯ,</FORM>
	</S>
	<S id="S017">
		<AUDIO start="93.87" end="96.45"/>
		<FORM kindOf="phono">tɕe tɯ-ci nɯ kɤ-nɯ-rku kɯ-me tu-βze pjɤ-ŋu. </FORM>
	</S>
	<S id="S018">
		<AUDIO start="97.33" end="102.5"/>
		<FORM kindOf="phono">tɕe nɯ sɤznɤ, nɯnɯ mɤ-kɯ-stu ra ɣɯ, nɯnɯ pjɯ-znɯtɕhɤl tɕe nɤki iɕqha,</FORM>
	</S>
	<S id="S019">
		<AUDIO start="103.0" end="106.99"/>
		<FORM kindOf="phono">zhima ɣɯ ɯ-tɯ-kri nɯnɯ kɯmŋu-tɯrpa ju-ɣɯt-nɯ kɯ-ra pjɤ-ŋu. </FORM>
	</S>
	<S id="S020">
		<AUDIO start="106.99" end="108.09"/>
		<FORM kindOf="phono">tu-βze pjɤ-ŋu.</FORM>
	</S>
	<S id="S021">
		<AUDIO start="108.57" end="114.11"/>
		<FORM kindOf="phono">tɕendɤre iɕqha nɯ, nɯnɯ mkhɤrmaŋ nɯra, nɯ-kɤpa pjɤ-me qhe,</FORM>
	</S>
	<S id="S022">
		<AUDIO start="114.11" end="118.26"/>
		<FORM kindOf="phono">wuma ʑo pjɤ-nɤsɤɣdɯɣ-nɯ, "ji-scawa" ntsɯ tu-omɯti-nɯ pjɤ-ŋu.</FORM>
	</S>
	<S id="S023">
		<AUDIO start="118.77" end="122.06"/>
		<FORM kindOf="phono">tɕe nɯ ɯ-qhu tɕe tɕendɤre,</FORM>
	</S>
	<S id="S024">
		<AUDIO start="122.06" end="130.21"/>
		<FORM kindOf="phono">tɤ-tɕɯpɯ ci, nɤki, abide kɯ-rmi ci, kɯ nɯnɯra ɬɤndʐi kɯ nɯra kɯ-fse kɯ-ŋu nɯra /pjɤ/ pjɤ-mtshɤm tɕe tɕendɤre, </FORM>
	</S>
	<S id="S025">
		<AUDIO start="130.55" end="131.48"/>
		<FORM kindOf="phono">to-sɤmbrɯ tɕe,</FORM>
	</S>
	<S id="S026">
		<AUDIO start="131.89" end="133.32"/>
		<FORM kindOf="phono">kɯki ɬɤndʐi ki rcanɯ, </FORM>
	</S>
	<S id="S027">
		<AUDIO start="133.32" end="135.92"/>
		<FORM kindOf="phono">tɯrme ra /nɯk/ nɯ-mɤ-kɯ-pe ʁɟa ʑo tu-βze,</FORM>
	</S>
	<S id="S028">
		<AUDIO start="135.92" end="138.18"/>
		<FORM kindOf="phono">nɯsthɯci ʑo nɯ-mɤ-kɯ-pe tu-βze ɲɯ-ŋu tɕe,</FORM>
	</S>
	<S id="S029">
		<AUDIO start="138.86" end="141.91"/>
		<FORM kindOf="phono">kɯki tɯ-ci ki ndɤre, kɤsɯfse mkhɤrmaŋ ɣɯ ɕti ri,</FORM>
	</S>
	<S id="S030">
		<AUDIO start="142.46" end="145.31"/>
		<FORM kindOf="phono">nɤki, a-pɯ-ŋu tɕe, kɯki si ɣɯ ɕti ma, </FORM>
	</S>
	<S id="S031">
		<AUDIO start="145.31" end="149.87"/>
		<FORM kindOf="phono">nɯ ma ɯ-si nɯ-βdaʁpu ŋu ma nɯ ma ra, nɤkinɯ,</FORM>
	</S>
	<S id="S032">
		<AUDIO start="150.25" end="152.15"/>
		<FORM kindOf="phono">βdaʁpu ɯ-kɯ-ndo kɯ-tʂaŋ me ri,</FORM>
	</S>
	<S id="S033">
		<AUDIO start="152.68" end="153.77"/>
		<FORM kindOf="phono">nɯ tu-ste ɲɯ-ŋu tɕe,</FORM>
	</S>
	<S id="S034">
		<AUDIO start="153.77" end="155.77"/>
		<FORM kindOf="phono">aʑo rcanɯ nɯ si nɯ chɯ-phɯt-a,</FORM>
	</S>
	<S id="S035">
		<AUDIO start="156.46" end="158.23"/>
		<FORM kindOf="phono">ɬɤndʐi nɯ pjɯ-sat-a ra" to-ti.</FORM>
	</S>
	<S id="S036">
		<AUDIO start="159.61" end="163.37"/>
		<FORM kindOf="phono">tɕendɤre abide nɯ kɯ, nɤki, scapa to-ndo tɕe,</FORM>
	</S>
	<S id="S037">
		<AUDIO start="163.81" end="165.46"/>
		<FORM kindOf="phono">iɕqha si nɯ ɯ-ɕki jo-ɕe.</FORM>
	</S>
	<S id="S038">
		<AUDIO start="165.88" end="170.36"/>
		<FORM kindOf="phono">tɕeri tʂu ɯ-qiɯ jamar jɤ-azɣɯt tɕe tɕendɤre iɕqha ɬɤndʐi nɯ ɲɤ-kɤtɯɣ-ci</FORM>
	</S>
	<S id="S039">
		<AUDIO start="171.01" end="172.72"/>
		<FORM kindOf="phono">tɕendɤre to-kɤlɯlɤt-ndʑi tɕe </FORM>
	</S>
	<S id="S040">
		<AUDIO start="172.72" end="176.33"/>
		<FORM kindOf="phono">nɯ kɯ-maqhu tɕendɤre ɬɤndʐi nɯnɯ, nɤki,</FORM>
	</S>
	<S id="S041">
		<AUDIO start="176.33" end="178.3"/>
		<FORM kindOf="phono">abide nɯ wuma ʑo pjɤ-χɕu tɕe, </FORM>
	</S>
	<S id="S042">
		<AUDIO start="178.3" end="180.3"/>
		<FORM kindOf="phono">nɯ kɯ pjɤ-ɕɯnŋo.</FORM>
	</S>
	<S id="S043">
		<AUDIO start="180.71" end="183.41"/>
		<FORM kindOf="phono">pjɤ-ɕɯnŋo tɕe tɕendɤre, nɤkinɯ,</FORM>
	</S>
	<S id="S044">
		<AUDIO start="183.41" end="189.53"/>
		<FORM kindOf="phono">abide kɯ scapa to-joʁ tɕe, iɕqha ɬɤndʐi nɯ ɣɯ ɯ-ku ɯ-taʁ ʑo rtɤβ pjɤ-ŋu ʑo tɕe tɕeri,</FORM>
	</S>
	<S id="S045">
		<AUDIO start="189.98" end="199.89"/>
		<FORM kindOf="phono">iɕqha ɬɤndʐi nɯnɯ iɕqha nɯ, ɕlaʁ ʑo, ɯ-χpɯm dzoʁ ʑo pjɤ-tshoʁ tɕe nɤkinɯ, </FORM>
	</S>
	<S id="S046">
		<AUDIO start="200.25" end="201.81"/>
		<FORM kindOf="phono">pɕaʁ ra lo-βzu tɕe,</FORM>
	</S>
	<S id="S047">
		<AUDIO start="202.23" end="204.13"/>
		<FORM kindOf="phono">"maka ɲɯ-kɯ-lat-a tɕe, wortɕhi ʑo,</FORM>
	</S>
	<S id="S048">
		<AUDIO start="204.13" end="206.7"/>
		<FORM kindOf="phono">nɤʑo wuma ʑo ʁʑɯnɯ kɯ-cha ci ɲɯ-tɯ-ŋu tɕe,</FORM>
	</S>
	<S id="S049">
		<AUDIO start="207.17" end="209.81"/>
		<FORM kindOf="phono">ɲɯ-kɯ-lat-a, ma-pɯ-kɯ-sat-a" to-ti.</FORM>
	</S>
	<S id="S050">
		<AUDIO start="210.18" end="216.73"/>
		<FORM kindOf="phono">tɕendɤre, iɕqha nɯ, "ma-pɯ-kɯ-sat-a tɕe, aʑo sɲikuku ʑo nɤ-kɯ-pe /kɯ/ tu-βze-a" to-ti. </FORM>
	</S>
	<S id="S051">
		<AUDIO start="217.44" end="219.94"/>
		<FORM kindOf="phono">tɕe nɯnɯ, nɯnɯ thɯ-kɯ-lat-a nɤ, </FORM>
	</S>
	<S id="S052">
		<AUDIO start="220.29" end="222.19"/>
		<FORM kindOf="phono">mɤʑɯ si nɯ mɯ-mɤ-thɯ-tɯ-phɯt nɤ </FORM>
	</S>
	<S id="S053">
		<AUDIO start="222.19" end="227.02"/>
		<FORM kindOf="phono">aʑo sɲikuku ʑo soz tɤ-tɯ-rɤru tɕe, nɤ-mkɯm ɯ-pa nɯtɕu ri,</FORM>
	</S>
	<S id="S054">
		<AUDIO start="227.33" end="231.98"/>
		<FORM kindOf="phono">χsɤr ci, iɕqha /rŋɯl / nɤkinɯ, iɕqha, </FORM>
	</S>
	<S id="S055">
		<AUDIO start="232.36" end="235.71"/>
		<FORM kindOf="phono">χsɤr ɣɯ tʂaŋka ci /pjɯr/ pjɯ-rke-a ŋu" to-ti. </FORM>
	</S>
	<S id="S056">
		<AUDIO start="236.07" end="238.81"/>
		<FORM kindOf="phono">tɕe nɯ kɯ-fse nɤ-kɯ-pe tu-nɤme-a ŋu" to-ti.</FORM>
	</S>
	<S id="S057">
		<AUDIO start="239.42" end="245.2"/>
		<FORM kindOf="phono">tɕendɤre, abide nɯnɯ kɯ, "nɯnɯ ndɤre ɲɯ-pe ɕti" ɲɤ-sɯso tɕendɤre,</FORM>
	</S>
	<S id="S058">
		<AUDIO start="245.79" end="249.26"/>
		<FORM kindOf="phono">nɤkinɯ, iɕqha nɯ, ɬɤndʐi nɯ ɲɤ-lɤt.</FORM>
	</S>
	<S id="S059">
		<AUDIO start="249.82" end="251.78"/>
		<FORM kindOf="phono">tɕe ɯ-fsosoz tɕe, thɯ-rɤru tɕe,</FORM>
	</S>
	<S id="S060">
		<AUDIO start="251.78" end="254.57"/>
		<FORM kindOf="phono">ɯ-mkɯm ɯ-pa, ɯ-mɲaʁ ɲɯ-tɯ-cɯ ʑo tɕe tɕe,</FORM>
	</S>
	<S id="S061">
		<AUDIO start="254.57" end="259.41"/>
		<FORM kindOf="phono">ɯ-mkɯm to-joʁ tɕe nɯ ɯ-pa nɯtɕu rŋɯl, χsɤr ɣɯ tʂaŋka ci pjɤ-kɤrku-ci.</FORM>
	</S>
	<S id="S062">
		<AUDIO start="260.13" end="261.96"/>
		<FORM kindOf="phono">tɕendɤre nɯra ɯ-pɯ to-nɯ-pa, </FORM>
	</S>
	<S id="S063">
		<AUDIO start="261.96" end="265.82"/>
		<FORM kindOf="phono">nɯ ɯ-fsosŋi tɕe tɕe, li to-pɣaʁ ri, ɯ-mkɯm ɯ-pa nɯtɕu  </FORM>
	</S>
	<S id="S064">
		<AUDIO start="265.82" end="267.85"/>
		<FORM kindOf="phono">li nɯ kɯ-fse tɯ-rdoʁ pjɤ-kɤrku-ci.</FORM>
	</S>
	<S id="S065">
		<AUDIO start="268.61" end="272.39"/>
		<FORM kindOf="phono">tɕeri nɯ ɯ-fsosoz tɕe tɕe to-pɣaʁ ri, kɯ-tu pjɤ-me.</FORM>
	</S>
	<S id="S066">
		<AUDIO start="272.91" end="276.78"/>
		<FORM kindOf="phono">tɕe rca, ɯ-sta ɯ-pa, nɤki, ɯ-khri ɣɯ ɯ-pa ra kɯnɤ ɲɤ-ɕar ri,</FORM>
	</S>
	<S id="S067">
		<AUDIO start="276.78" end="279.85"/>
		<FORM kindOf="phono">kɯ-tu pjɤ-me tɕe tɕendɤre, iɕqha nɯ,</FORM>
	</S>
	<S id="S068">
		<AUDIO start="280.86" end="283.31"/>
		<FORM kindOf="phono">abide nɯ to-sɤmbrɯ, ɯ-mbrɯ to-ŋgɯ tɕe tɕe,</FORM>
	</S>
	<S id="S069">
		<AUDIO start="283.31" end="285.03"/>
		<FORM kindOf="phono">tɕe nɯ ɬɤndʐi nɯ z-ɲɤ-ɕar tɕe </FORM>
	</S>
	<S id="S070">
		<AUDIO start="285.03" end="288.72"/>
		<FORM kindOf="phono">"nɯnɯ maka koŋla ɕ-tu-sɤmɯtsam-a ɲɯ-ra" ɲɤ-sɯso.</FORM>
	</S>
	<S id="S071">
		<AUDIO start="289.13" end="292.01"/>
		<FORM kindOf="phono">"ɯ-sci ci tu-nɤme-a ɲɯ-ra" ɲɤ-sɯso tɕe tɕendɤre,</FORM>
	</S>
	<S id="S072">
		<AUDIO start="292.52" end="295.26"/>
		<FORM kindOf="phono">abide nɯ kɯ-dɤn sthɯci jo-ɕe mɯ-pjɤ-ra matɕi,</FORM>
	</S>
	<S id="S073">
		<AUDIO start="295.26" end="296.65"/>
		<FORM kindOf="phono">ɬɤndʐi nɯ ɲɤ-k-ɤtɯɣ-ci.</FORM>
	</S>
	<S id="S074">
		<AUDIO start="297.21" end="301.02"/>
		<FORM kindOf="phono">tɕendɤre to-sɤmbrɯ tɕe rcanɯ, scapa to-joʁ tɕe,</FORM>
	</S>
	<S id="S075">
		<AUDIO start="301.02" end="305.52"/>
		<FORM kindOf="phono">ɬɤndʐi nɯ ɯ-ɕki lɤt pjɤ-ŋu ri, nɤki iɕqha nɯ,</FORM>
	</S>
	<S id="S076">
		<AUDIO start="305.52" end="307.72"/>
		<FORM kindOf="phono">laʁnɯz ci pjɤ-rtɤβ jamar tɕendɤre </FORM>
	</S>
	<S id="S077">
		<AUDIO start="307.72" end="308.42"/>
		<FORM kindOf="phono">ku-rtoʁ tɕe,</FORM>
	</S>
	<S id="S078">
		<AUDIO start="308.72" end="310.87"/>
		<FORM kindOf="phono">ɬɤndʐi nɯ rca, tɯ-tu-cha ʑo pjɤ-ɕti.</FORM>
	</S>
	<S id="S079">
		<AUDIO start="311.58" end="316.94"/>
		<FORM kindOf="phono">tɕendɤre, ɯʑo nɯnɯ tɕe ʑɯrɯʑɤri tɕe, mɯ-mɤ-ɲɯ-cha ʑo pjɤ-ɕti tɕe,</FORM>
	</S>
	<S id="S080">
		<AUDIO start="317.39" end="323.28"/>
		<FORM kindOf="phono">tɕendɤre abide nɯ kɯ ɕlaʁ ʑo /kɤlɤt kɤ-ɤlɯlɤt  to-znɯna tɕe, /toti/ to-thu</FORM>
	</S>
	<S id="S081">
		<AUDIO start="323.61" end="327.01"/>
		<FORM kindOf="phono">"nɤʑo jɯfɕɯndʐi tɕe ʑaʑa ʑo pɯ-ta-ɕɯnŋo pɯ-ɕti ri,</FORM>
	</S>
	<S id="S082">
		<AUDIO start="327.46" end="329.76"/>
		<FORM kindOf="phono">tɕe pɤjkhu laχsɯ-sŋi ma mɯ-tɤ-tsu ri </FORM>
	</S>
	<S id="S083">
		<AUDIO start="329.76" end="333.14"/>
		<FORM kindOf="phono">tɕe nɤʑo kɤ-ɕɯnŋo aʑo mɯ-ɲɯ-cha-a tɕe tɕhindʐa ɲɯ-ŋu?" to-ti</FORM>
	</S>
	<S id="S084">
		<AUDIO start="334.92" end="338.82"/>
		<FORM kindOf="phono">tɕendɤre iɕqha ɬɤndʐi nɯ kɯ ɲɤ-nɤre tɕe (trill)</FORM>
	</S>
	<S id="S085">
		<AUDIO start="338.82" end="342.9"/>
		<FORM kindOf="phono">maka tɤ-rga kɯ ʑo tɤ-znɤχɕɯχɕu ɲɤ-nɤre tɕe </FORM>
	</S>
	<S id="S086">
		<AUDIO start="342.9" end="347.71"/>
		<FORM kindOf="phono">ki ɕɯŋgɯ ki pɯ-pɯ-ŋu nɤ, nɤʑo kɯ iɕqha mkhɤrmaŋ ɣɯ nɯ-ndʐa kɯ tɤ-tɯ-alɯlɤt pɯ-ŋu tɕe,</FORM>
	</S>
	<S id="S087">
		<AUDIO start="348.1" end="352.12"/>
		<FORM kindOf="phono">núndʐa nɯ, lɯ-lu-tɯ-cha ʑo ɲɯ-ŋu,</FORM>
	</S>
	<S id="S088">
		<AUDIO start="352.12" end="359.3"/>
		<FORM kindOf="phono">iɕqha nɯ, nɯra nɯ, nɤ-tshɯɣa nɯra kɯnɤ, koŋla ʑo tɯrme tɯ-kɯ-ɕɯɣmu ʑo pɯ-ŋu, </FORM>
	</S>
	<S id="S089">
		<AUDIO start="359.76" end="366.24"/>
		<FORM kindOf="phono">aʑo pɯ-pɯ-ŋu nɤ, nɯnɯ aʑo a-ndʐa, aʑo ɣɯ a-ndʐa nɯ /tonɯ/ tu-onɯlɯlat-a pɯ-ŋu tɕe,</FORM>
	</S>
	<S id="S090">
		<AUDIO start="366.24" end="370.02"/>
		<FORM kindOf="phono">núndʐa nɯ, nɤʑo, nɤki, pɯ-ta-ɕɯnŋo mɯ-pɯ-cha-a ŋu,</FORM>
	</S>
	<S id="S091">
		<AUDIO start="370.32" end="375.88"/>
		<FORM kindOf="phono">tɕeri jisŋi tɕe nɤʑo cho aʑo ni ʁnaʁna ʑo raŋ ɣɯ tɕi-ndʐa ɲɯ-ɕti tɕe, tɕendɤre,</FORM>
	</S>
	<S id="S092">
		<AUDIO start="376.4" end="378.73"/>
		<FORM kindOf="phono">nɤʑo, nɤki, tɯrme ɲɯ-tɯ-ɕti tɕe,</FORM>
	</S>
	<S id="S093">
		<AUDIO start="379.09" end="382.84"/>
		<FORM kindOf="phono">ɯ-xso tɯrme ɲɯ-tɯ-ɕti tɕe, tɕhindʐa kɯ-ɕɯnŋo-a ra?" to-ti ɲɯ-ŋu.</FORM>
	</S>
	<S id="S094">
		<AUDIO start="383.32" end="388.11"/>
		<FORM kindOf="phono">tɕendɤre, abide kɯ iɕqha ɬɤndʐi ɣɯ ɯ-skɤt nɯ pa-mtshɤm tɕe</FORM>
	</S>
	<S id="S095">
		<AUDIO start="388.11" end="391.89"/>
		<FORM kindOf="phono">tɕendɤre ɲɤ-nɤzraʁ tɕe, tɕe kɤ-znɤβʁaβʁa mɯ-ɲɤ-cha tɕe </FORM>
	</S>
	<S id="S096">
		<AUDIO start="391.89" end="395.49"/>
		<FORM kindOf="phono">maka ɯ-ku ra pjɤ-ɕɯɴqoʁ ʑo tɕe jo-nɯɕe tu-kɯ-ti ɲɯ-ŋu.</FORM>
	</S>
	<S id="S097">
		<AUDIO start="396.46" end="397.41"/>
		<FORM kindOf="phono">tɕe nɯ pjɯ-jɤɣ ɲɯ-ŋu. </FORM>
	</S>
</TEXT>