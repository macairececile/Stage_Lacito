<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-25-CWXCWZ" xml:lang="jya">
	<HEADER>
		<TITLE>crdo-JYA_HIST-25-CWXCWZ</TITLE>
		<SOUNDFILE href="hist-25-cWXCWz.wav"/>
	</HEADER>
	<S id="S001">
		<AUDIO start="0.65" end="2.72"/>
		<FORM kindOf="phono">tɕe tɯji nɯnɯ χsɯ-tɯphu tu,</FORM>
	</S>
	<S id="S002">
		<AUDIO start="3.25" end="5.18"/>
		<FORM kindOf="phono">tɕe tɯji ɣɯ ɯ-thɤlwa mɤ-naχtɕɯɣ </FORM>
	</S>
	<S id="S003">
		<AUDIO start="5.88" end="8.58"/>
		<FORM kindOf="phono">tɕe tɯji nɯ ɯ-thɤlwa tɤtʂo kɯ-ŋu tu,</FORM>
	</S>
	<S id="S004">
		<AUDIO start="9.16" end="13.09"/>
		<FORM kindOf="phono">thɤlwaɲaʁ kɯ-ŋu tu, cɯχɕɯz kɯ-ŋu tu.</FORM>
	</S>
	<S id="S005">
		<AUDIO start="13.7" end="16.55"/>
		<FORM kindOf="phono">tɕeri tɯji nɯnɯ naχtɕɯɣ ɕti ri ɯ-thɤlwa,</FORM>
	</S>
	<S id="S006">
		<AUDIO start="16.83" end="21.78"/>
		<FORM kindOf="phono">ɯ-tɯɣli nɯra tɕe tɕe thɤlwaɲaʁ tsa ɲɯ-βze ŋu tɕe, nɯ pe,</FORM>
	</S>
	<S id="S007">
		<AUDIO start="21.78" end="26.77"/>
		<FORM kindOf="phono">cɯχɕɯz nɯ tɕe ɯ-ɕa rkɯn tɕe, ɯ-ɕa rkɯn tɕe ɯ-thɤlwa rkɯn kɤ-ti ɲɯ-ŋu.</FORM>
	</S>
	<S id="S008">
		<AUDIO start="27.41" end="33.06"/>
		<FORM kindOf="phono">tɕe nɯnɯ thɤlwa rkɯn tɕeri, nɯnɯ cɯχɕɯz lɤ́-wɣ-ɕlu tɕe ɯ-tɤphɯ rkɯn.</FORM>
	</S>
	<S id="S009">
		<AUDIO start="33.32" end="35.06"/>
		<FORM kindOf="phono">tɕe tɤphɯ kɤ-xtsɯ khro mɤ-ra.</FORM>
	</S>
	<S id="S010">
		<AUDIO start="35.69" end="38.01"/>
		<FORM kindOf="phono">tɕeri rdɤstaʁ kɤ-nɯrdoʁ wuma ʑo ɴqa </FORM>
	</S>
	<S id="S011">
		<AUDIO start="38.63" end="42.7"/>
		<FORM kindOf="phono">tɕe ɯ-ŋgɯ rdɤstaʁ iɕqha praʁ ɣɯ ɯ-ntɕhɯr kɯ-fse kɯ-xtɕɯ-xtɕi tu-kɯ-nɯɬoʁ tu. </FORM>
	</S>
	<S id="S012">
		<AUDIO start="43.22" end="46.97"/>
		<FORM kindOf="phono">tɕe nɯnɯ tɕu tɕe qraʁ nɯ wuma ʑo qri ŋgrɤl ma nɯre ɲɯ-raʁ tɕe, </FORM>
	</S>
	<S id="S013">
		<AUDIO start="47.34" end="50.64"/>
		<FORM kindOf="phono">jla ri ɲɯ-χɕu tɕe, tɕe ɲɯ-rɤɕi tɕe nɯ, nɤkinɯ,</FORM>
	</S>
	<S id="S014">
		<AUDIO start="50.64" end="55.05"/>
		<FORM kindOf="phono">rdɤstaʁ nɯ ɲɯ-χɕu, jla ɲɯ-χɕu tɕe, tɕe qraʁ nɯ pjɯ-qrɯ-nɯ ŋgrɤl.</FORM>
	</S>
	<S id="S015">
		<AUDIO start="55.55" end="58.89"/>
		<FORM kindOf="phono">tɕe nɯ qraʁ nɯ rɟaspa ɴɢrɯ ŋgrɤl ma nɯ ma cɯχɕɯz nɯ</FORM>
	</S>
	<S id="S016">
		<AUDIO start="58.89" end="62.16"/>
		<FORM kindOf="phono">ɯ-tɤphɯ ra rkɯn tɕe ɲɯ-ɣɤji tɕe, tɕe nɯ ɯ-ŋgɯ nɯ tɕu,</FORM>
	</S>
	<S id="S017">
		<AUDIO start="62.71" end="65.84"/>
		<FORM kindOf="phono">cɯχɕɯz ɯ-ŋgɯ nɯtɕu yangyu lú-wɣ-ji tɕe stu ʑo pe.</FORM>
	</S>
	<S id="S018">
		<AUDIO start="66.31" end="68.5"/>
		<FORM kindOf="phono">tɕe nɯ ɯ-yangyu nɯ mɤ-jndʐɤz ri mɯm.</FORM>
	</S>
	<S id="S019">
		<AUDIO start="69.29" end="72.84"/>
		<FORM kindOf="phono">tɕe yangyu nɯnɯ kú-wɣ-nɯ-sqa tɕe, ɲɯ-rɯmɯntoʁ kɯ-fse ŋu tɕe,</FORM>
	</S>
	<S id="S020">
		<AUDIO start="73.27" end="75.88"/>
		<FORM kindOf="phono">ɯnɯnɯ mɯm.  tɕe nɯnɯ cɯχɕɯz ŋu.</FORM>
	</S>
	<S id="S021">
		<AUDIO start="76.56" end="81.29"/>
		<FORM kindOf="phono">cɯχɕɯz ɯ-ŋgɯ nɯtɕu, tɤɕi qaj nɯra lú-wɣ-ji tɕe, chɯ-rŋgɯ mɤ-cha,</FORM>
	</S>
	<S id="S022">
		<AUDIO start="81.98" end="86.12"/>
		<FORM kindOf="phono">tɕeri wuma ʑo kɯɕnom kɯ-rɲɟi ʑo kɯ-fse chɯ-βze mɤ-cha.</FORM>
	</S>
	<S id="S023">
		<AUDIO start="87.16" end="92.0"/>
		<FORM kindOf="phono">tɕe nɯ cɯχɕɯz ŋu. cɯχɕɯz ɯ-ŋgɯ tɕe, staχpɯ lú-wɣ-ji tɕe pe.</FORM>
	</S>
	<S id="S024">
		<AUDIO start="92.67" end="97.07"/>
		<FORM kindOf="phono">staχpɯ lú-wɣ-ji tɕe, ɯ-phoŋbu ri mɤ-kɯ-mbro, ɯ-mat ri kɯ-dɤn kɯ-fse chɯ-βze ŋgrɤl.</FORM>
	</S>
	<S id="S025">
		<AUDIO start="97.64" end="99.17"/>
		<FORM kindOf="phono">stoʁ lú-wɣ-ji tɕe khro mɤ-pe.</FORM>
	</S>
	<S id="S026">
		<AUDIO start="99.99" end="103.53"/>
		<FORM kindOf="phono">stoʁ chondɤre tɤɕi nɯra khro mɤ-pe ma nɯnɯra ɣɯ</FORM>
	</S>
	<S id="S027">
		<AUDIO start="103.9" end="106.97"/>
		<FORM kindOf="phono">nɯ-ji nɯ pjɯ-ɤɣɯɕa tsa, tɯji pjɯ-sna tsa ra.</FORM>
	</S>
	<S id="S028">
		<AUDIO start="107.59" end="109.11"/>
		<FORM kindOf="phono">tɕe nɯnɯ cɯχɕɯz ŋu.</FORM>
	</S>
	<S id="S029">
		<AUDIO start="109.91" end="113.22"/>
		<FORM kindOf="phono">tɕe cɯχɕɯz ɯ-ŋgɯ nɯ tɕu yangyu lú-wɣ-ji, staχpɯ lú-wɣ-ji, </FORM>
	</S>
	<S id="S030">
		<AUDIO start="113.84" end="118.09"/>
		<FORM kindOf="phono">tɤɕi qaj, qaj lú-wɣ-ji tɕe mɤʑɯ pe. tɤɕi nɯ khro mɤ-pe.</FORM>
	</S>
	<S id="S031">
		<AUDIO start="118.86" end="120.43"/>
		<FORM kindOf="phono">tɕe nɯnɯ cɯχɕɯz ŋu.</FORM>
	</S>
	<S id="S032">
		<AUDIO start="121.04" end="125.02"/>
		<FORM kindOf="phono">tɕeri thɤlwaɲaʁ ci tu tɕe, nɯnɯ ɯ-thɤlwa nɯ wuma ʑo ɲaʁ tɕe, </FORM>
	</S>
	<S id="S033">
		<AUDIO start="125.45" end="127.68"/>
		<FORM kindOf="phono">moʁmoʁ ʑo pa tɕe, sɤmgro. (ideoph)</FORM>
	</S>
	<S id="S034">
		<AUDIO start="128.47" end="131.34"/>
		<FORM kindOf="phono">tɕe nɯ thɤlwaɲaʁ ɯ-ŋgɯ nɯnɯ tɕu, nɤkinɯ,</FORM>
	</S>
	<S id="S035">
		<AUDIO start="131.34" end="135.14"/>
		<FORM kindOf="phono">thɤlwaɲaʁ ɯ-ŋgɯ nɯtɕu, </FORM>
	</S>
	<S id="S036">
		<AUDIO start="135.14" end="139.51"/>
		<FORM kindOf="phono">yangyu tɕi lú-wɣ-ji khɯ, lɤpɯɣ lú-wɣ-ji khɯ, rasti lú-wɣ-ji khɯ, </FORM>
	</S>
	<S id="S037">
		<AUDIO start="140.1" end="143.84"/>
		<FORM kindOf="phono">tɕendɤre nɯra stoʁ yangyu nɯra kɤ-ji wuma ʑo pe.</FORM>
	</S>
	<S id="S038">
		<AUDIO start="144.27" end="150.46"/>
		<FORM kindOf="phono">tɕe thɤlwaɲaʁ ɯ-ɲaʁ ɯ-ŋgɯ nɯ tɕe yangyu lɤ́-wɣ-ji tɕe jndʐɤz. tɕe nɤkinɯ ri iɕqha,</FORM>
	</S>
	<S id="S039">
		<AUDIO start="150.79" end="154.19"/>
		<FORM kindOf="phono">tɤɕi qaj lú-wɣ-ji tɕe, tɕe ɯ-ru nɯ kɯ-rɲɟɯ-rɲɟi ʑo tu-βze tɕe, </FORM>
	</S>
	<S id="S040">
		<AUDIO start="154.19" end="155.63"/>
		<FORM kindOf="phono">ɯ-kɯɕnom ra kɯnɤ rɲɟi ri,</FORM>
	</S>
	<S id="S041">
		<AUDIO start="156.16" end="159.87"/>
		<FORM kindOf="phono">ɕlaʁ ʑo chɯ-mda ɕɯŋgɯ tɕe tɕe qale ta-βzu tɕe tɕe chɯ-tʂaβ ŋu tɕe,</FORM>
	</S>
	<S id="S042">
		<AUDIO start="160.38" end="163.26"/>
		<FORM kindOf="phono">tɕe nɯnɯ thɯ-rŋgɯ tɕe tu-rɤru mɤ-cha tɕe,</FORM>
	</S>
	<S id="S043">
		<AUDIO start="163.26" end="165.21"/>
		<FORM kindOf="phono">tɕe tu-rɤru mɤ-cha tɕe, chɯ-tsɣi ŋu tɕe,</FORM>
	</S>
	<S id="S044">
		<AUDIO start="165.56" end="168.21"/>
		<FORM kindOf="phono">ɯ-mat chɯ-rke ɕɯŋgɯ tɕe tɕe chɯ-tsɣi ɕti tɕe,</FORM>
	</S>
	<S id="S045">
		<AUDIO start="168.69" end="170.81"/>
		<FORM kindOf="phono">ɕlaʁ chɯ-rke mɤ-cha tɕe nɯnɯ mɤ-pe</FORM>
	</S>
	<S id="S046">
		<AUDIO start="171.47" end="175.11"/>
		<FORM kindOf="phono">ma nɯ ma stoʁ staχpɯ nɯnɯra, nɤki, </FORM>
	</S>
	<S id="S047">
		<AUDIO start="175.11" end="177.05"/>
		<FORM kindOf="phono">thɤlwaɲaʁ ɯ-ŋgɯ nɯtɕu stoʁ staχpɯ, </FORM>
	</S>
	<S id="S048">
		<AUDIO start="177.05" end="181.33"/>
		<FORM kindOf="phono">rasti lɤpɯɣ yangyu nɯra lú-wɣ-ji jɤɣ ma pe.</FORM>
	</S>
	<S id="S049">
		<AUDIO start="181.99" end="183.4"/>
		<FORM kindOf="phono">tɕe yangyu kɯnɤ jndʐɤz.</FORM>
	</S>
	<S id="S050">
		<AUDIO start="184.22" end="185.67"/>
		<FORM kindOf="phono">tɕe nɯ thɤlwaɲaʁ ŋu.</FORM>
	</S>
	<S id="S051">
		<AUDIO start="186.47" end="188.34"/>
		<FORM kindOf="phono">tɕe mɤʑɯ tɤtʂo nɯ kɤti ci tu tɕe,</FORM>
	</S>
	<S id="S052">
		<AUDIO start="188.34" end="189.54"/>
		<FORM kindOf="phono">nɯ tɤtʂo nɯ tɕe, </FORM>
	</S>
	<S id="S053">
		<AUDIO start="190.01" end="192.93"/>
		<FORM kindOf="phono">tɯji wuma ʑo kɯ-sna, tɕe ɯ-thɤlwa nɯ dɤn.</FORM>
	</S>
	<S id="S054">
		<AUDIO start="193.34" end="194.65"/>
		<FORM kindOf="phono">ɯ-ŋgɯ rdɤstaʁ rkɯn.</FORM>
	</S>
	<S id="S055">
		<AUDIO start="195.23" end="198.05"/>
		<FORM kindOf="phono">kɤ-ɕlu tɕe jla ra ɴqa ma ɲɯ-ɤsɯɣ </FORM>
	</S>
	<S id="S056">
		<AUDIO start="198.61" end="202.56"/>
		<FORM kindOf="phono">iɕqha nɯ, kɯ-rɤma ra ɣɯ tɕe </FORM>
	</S>
	<S id="S057">
		<AUDIO start="202.71" end="206.27"/>
		<FORM kindOf="phono">tɤphɯ wuma ʑo jndʐɤz chonɤ rko tɕe</FORM>
	</S>
	<S id="S058">
		<AUDIO start="206.81" end="208.83"/>
		<FORM kindOf="phono">ta-ɕlu-nɯ tɕe tɕe tɤphɯ chɯ-ɬoʁ ŋu tɕe, </FORM>
	</S>
	<S id="S059">
		<AUDIO start="209.26" end="211.24"/>
		<FORM kindOf="phono">nɯnɯ kɤ-xtsɯ tɤ-mda tɕe rko tɕe,</FORM>
	</S>
	<S id="S060">
		<AUDIO start="211.71" end="214.85"/>
		<FORM kindOf="phono">tɕe nɯnɯ, ɯnɯnɯ tɤphɯ kɤ-xtsɯ ɴqa ma</FORM>
	</S>
	<S id="S061">
		<AUDIO start="214.85" end="217.6"/>
		<FORM kindOf="phono">tɯji sna tɕe,  tɕhi lɤ́-wɣ-nɯ-jɯ-ji ʑo pe </FORM>
	</S>
	<S id="S062">
		<AUDIO start="218.07" end="223.09"/>
		<FORM kindOf="phono">stoʁ pe, tɤɕi pe, tɕendɤre rasti ɯ-ŋgɯ lú-wɣ-ji tɕe li pe,</FORM>
	</S>
	<S id="S063">
		<AUDIO start="223.64" end="226.72"/>
		<FORM kindOf="phono">staχpɯ nɯnɯ, stoʁ ɣɯ ɯ-thɤβ chɯ́-wɣ-lɤt tɕe</FORM>
	</S>
	<S id="S064">
		<AUDIO start="227.23" end="230.33"/>
		<FORM kindOf="phono">tɕe nɯ stoʁ ɯ-rca nɯ tɕe staχpɯ kɯ-xtɕɯ-xtɕi chɯ́-wɣ-lɤt tɕe,  </FORM>
	</S>
	<S id="S065">
		<AUDIO start="230.33" end="232.2"/>
		<FORM kindOf="phono">nɯ stoʁthɤβ chɯ́-wɣ-lɤt tu-kɯ-ti ŋu tɕe, </FORM>
	</S>
	<S id="S066">
		<AUDIO start="232.76" end="236.8"/>
		<FORM kindOf="phono">ɯnɯnɯ li pe, tɕe kɯ-rɲɟɯ-rɲɟi tɕe ɯ-mat ra kɯ-jndʐɯ-jndʐɤz chɯ-βze cha.</FORM>
	</S>
	<S id="S067">
		<AUDIO start="237.7" end="240.87"/>
		<FORM kindOf="phono">tɕeri staχpɯ ʁɟa chɯ́-wɣ-ji tɕe mɤ-pe ma</FORM>
	</S>
	<S id="S068">
		<AUDIO start="241.35" end="245.17"/>
		<FORM kindOf="phono">tɕendɤre ɯ-ru ʁɟa ʑo chɯ-βze tɕe, ɯ-ru kɯ-rɲɟɯ-rɲɟi ʑo chɯ-βze tɕe,</FORM>
	</S>
	<S id="S069">
		<AUDIO start="245.54" end="247.79"/>
		<FORM kindOf="phono">tɕe ɯ-mat nɯ kɯ-rkɯ-rkɯn ma mɤ-βze tɕe,</FORM>
	</S>
	<S id="S070">
		<AUDIO start="248.22" end="251.25"/>
		<FORM kindOf="phono">nɯnɯ tɤtʂo ɯ-ŋgɯ nɯtɕu staχpɯ kɤ-ji mɤ-pe.</FORM>
	</S>
	<S id="S071">
		<AUDIO start="252.28" end="255.56"/>
		<FORM kindOf="phono">ma tɤɕi qaj stoʁ nɯra pe, yangyu kɯnɤ pe ri,</FORM>
	</S>
	<S id="S072">
		<AUDIO start="255.98" end="259.3"/>
		<FORM kindOf="phono">yangyu nɯnɯ, nɯ tɤtʂo ɯ-ŋgɯ yangyu nɯ sthɯci mɤ-mɯm,</FORM>
	</S>
	<S id="S073">
		<AUDIO start="260.21" end="263.19"/>
		<FORM kindOf="phono">ma kɤ́-wɣ-nɯ-sqa tɕe ɲɯ-rɯmɯntoʁ kɯ-fse mɤ-cha tɕe, </FORM>
	</S>
	<S id="S074">
		<AUDIO start="263.54" end="264.96"/>
		<FORM kindOf="phono">aci kɯ-fse ma mɤ-zbaʁ.</FORM>
	</S>
	<S id="S075">
		<AUDIO start="265.67" end="267.03"/>
		<FORM kindOf="phono">tɕe nɯnɯ tɤtʂo ŋu.</FORM>
	</S>
	<S id="S076">
		<AUDIO start="267.72" end="270.85"/>
		<FORM kindOf="phono">tɕe tɯji nɯnɯ χsɯ-tɯphu tu.</FORM>
	</S>
	<S id="S077">
		<AUDIO start="270.85" end="273.71"/>
		<FORM kindOf="phono">iʑora ji-pɕoʁ nɯnɯra ŋu.</FORM>
	</S>
</TEXT>