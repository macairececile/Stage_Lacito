<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-03-ZHENZHUQUAN2" xml:lang="jya">
	<HEADER>
		<TITLE>crdo-JYA_HIST-03-ZHENZHUQUAN2</TITLE>
		<SOUNDFILE href="hist-03-zhenzhuquan2.wav"/>
	</HEADER>
	<S id="S001">
		<AUDIO start="3.85" end="6.71"/>
		<FORM kindOf="phono">iʑo ji-tshupa ɯ-ʁɤri</FORM>
	</S>
	<S id="S002">
		<AUDIO start="7.17" end="8.71"/>
		<FORM kindOf="phono">zgo ci kɯ-xtɕɯ-xtɕi tu tɕe, </FORM>
	</S>
	<S id="S003">
		<AUDIO start="9.09" end="10.69"/>
		<FORM kindOf="phono">kɯ-ɤrqhi ju-kɯ-ru tɕe maka</FORM>
	</S>
	<S id="S004">
		<AUDIO start="11.2" end="19.35"/>
		<FORM kindOf="phono">ldʑaŋkɯ kɯ, nɤki, smɤɣ ɣɯ, nɤki kɤtɯm tɤ-kɤ-βzu ʑo ɲɯ-fse.</FORM>
	</S>
	<S id="S005">
		<AUDIO start="20.07" end="24.01"/>
		<FORM kindOf="phono">tɕendɤre nɯnɯ zgoku nɯnɯ, zgoku ɯ-qhuchu nɯ tɕu,</FORM>
	</S>
	<S id="S006">
		<AUDIO start="24.01" end="25.22"/>
		<FORM kindOf="phono">si wuma ʑo ɲɯ-ʁjɤr.</FORM>
	</S>
	<S id="S007">
		<AUDIO start="25.22" end="29.37"/>
		<FORM kindOf="phono">sɯjno wuma ʑo ɲɯ-rnaʁ.</FORM>
	</S>
	<S id="S008">
		<AUDIO start="29.37" end="32.42"/>
		<FORM kindOf="phono">xɕaj wuma ʑo ɲɯ-dɤn,</FORM>
	</S>
	<S id="S009">
		<AUDIO start="32.42" end="34.75"/>
		<FORM kindOf="phono">mɯntoʁ wuma ʑo ɲɯ-dɤn.</FORM>
	</S>
	<S id="S010">
		<AUDIO start="35.81" end="38.63"/>
		<FORM kindOf="phono">tɕendɤre nɯ ɯ-pɤrthɤβ nɯ tɕu, nɤkinɯ,</FORM>
	</S>
	<S id="S011">
		<AUDIO start="39.01" end="41.82"/>
		<FORM kindOf="phono">cɯpa kɯ ʁɟa ʑo tʂu lɤ-lɤ-sɯ-ɕkho ci ɣɤʑu. </FORM>
	</S>
	<S id="S012">
		<AUDIO start="42.37" end="45.8"/>
		<FORM kindOf="phono">tɕe nɯnɯ ɟɯgiɟɯgaɟɯgiɟɯga ntsɯ tu-βze tɕe,</FORM>
	</S>
	<S id="S013">
		<AUDIO start="46.21" end="50.11"/>
		<FORM kindOf="phono">nɯnɯ zgo nɯ tu-fskɤr kɯ-fse ɲɯ-ŋu tɕe, nɤki,</FORM>
	</S>
	<S id="S014">
		<AUDIO start="50.75" end="52.84"/>
		<FORM kindOf="phono">si kɯ-ʁjɯ-ʁjɤr ɯ-ŋgɯ lu-ɕqhlɤt ɲɯ-ŋu.</FORM>
	</S>
	<S id="S015">
		<AUDIO start="53.61" end="60.18"/>
		<FORM kindOf="phono">tɕendɤre cɯpa kɯ tʂu lɤ-lɤ-sɯ-ɕkho nɯnɯ ɣɯ mɯ-lɤ-arɕo mɤɕtʂa lu-ɕqhlɤt ɲɯ-ŋu.</FORM>
	</S>
	<S id="S016">
		<AUDIO start="60.82" end="65.39"/>
		<FORM kindOf="phono">nɯ tɕu zɯ, nɤkinɯ, cɯβloʁ ci ɣɤʑu tɕe,</FORM>
	</S>
	<S id="S017">
		<AUDIO start="65.39" end="67.85"/>
		<FORM kindOf="phono">tɯ-ci ɯ-locu zɯ kɯ-ɤmgɯ-mgri ʑo chɯ-ɣi ɲɯ-ŋu tɕe,</FORM>
	</S>
	<S id="S018">
		<AUDIO start="68.3" end="70.12"/>
		<FORM kindOf="phono">ɯ-rmi nɯ zhenzhuquan ɲɯ-ŋu tɕe,</FORM>
	</S>
	<S id="S019">
		<AUDIO start="70.57" end="72.99"/>
		<FORM kindOf="phono">ɯʑo kɯrɯskɤt tɤ-ŋu tɕe, nɤki,</FORM>
	</S>
	<S id="S020">
		<AUDIO start="72.99" end="76.53"/>
		<FORM kindOf="phono">tɤrɣe ɣɯ ɯ-tɯ-ci chɯ-kɯ-nɯ-ɬoʁ kɤ-ti ɲɯ-ŋu.</FORM>
	</S>
	<S id="S021">
		<AUDIO start="77.88" end="83.94"/>
		<FORM kindOf="phono">tɕe nɯnɯ kɯki tɯ-ci kɯki, nɯnɯ tɕu, ɯ-taʁ nɯ tɕu pjɯ-ɣi tɕe,</FORM>
	</S>
	<S id="S022">
		<AUDIO start="83.94" end="85.61"/>
		<FORM kindOf="phono">ɯ-taʁ nɯ tɕu tɤ-ajtɯ ɲɯ-ŋu tɕe,</FORM>
	</S>
	<S id="S023">
		<AUDIO start="86.14" end="88.76"/>
		<FORM kindOf="phono">ɯ-mdoʁ nɯnɯ ldʑaŋnaʁ kɯ-fse ɲɯ-ŋu tɕe,</FORM>
	</S>
	<S id="S024">
		<AUDIO start="89.1" end="92.16"/>
		<FORM kindOf="phono">ldʑaŋkɯ ɯ-mdoʁ kɯ-rnɯ-rnaʁ ʑo ɣɯ tɯ-ci ɲɯ-ŋu.</FORM>
	</S>
	<S id="S025">
		<AUDIO start="92.85" end="94.89"/>
		<FORM kindOf="phono">ɯ-rkɯ nɯra, nɤkinɯ,</FORM>
	</S>
	<S id="S026">
		<AUDIO start="96.18" end="99.9"/>
		<FORM kindOf="phono">pɯ-kɤ-rkhe kɯ-fse nɯnɯ, kɤ-kɤ-sɯ-fskɤr nɯ,</FORM>
	</S>
	<S id="S027">
		<AUDIO start="99.9" end="105.04"/>
		<FORM kindOf="phono">iɕqha nɯ, wuma ʑo mɤ-kɯ-ɤmtɕoʁ rdɤstaʁ ɲɯ-ŋu </FORM>
	</S>
	<S id="S028">
		<AUDIO start="105.38" end="108.46"/>
		<FORM kindOf="phono">tsuku ɲɯ-mbɤr, tsuku ɲɯ-mbro ndʐa nɯ mɤ-kɯ-ɤmtɕoʁ tu-ti ɲɯ-ŋu.</FORM>
	</S>
	<S id="S029">
		<AUDIO start="109.24" end="111.85"/>
		<FORM kindOf="phono">tɕe rdɤstaʁ ɯ-taʁ nɯra rcanɯ, nɤki,</FORM>
	</S>
	<S id="S030">
		<AUDIO start="111.85" end="117.48"/>
		<FORM kindOf="phono">kɯ-ɲaʁ ɯ-ŋgɯ zɯ kɯ-ɤrɯldʑaŋkɯ kɯ-fse zgɯrmɯɣ nɯra ko-mtshɤt ʑo </FORM>
	</S>
	<S id="S031">
		<AUDIO start="118.13" end="122.08"/>
		<FORM kindOf="phono">a-pɯ-ŋu tɕe, nɯnɯ tɯ-mi túwɣ-, nɯnɯ tɕu pjɯ́-wɣ-thoʁ a-pɯ-ŋu tɕe,</FORM>
	</S>
	<S id="S032">
		<AUDIO start="122.08" end="124.41"/>
		<FORM kindOf="phono">ʑgrɯ ʑo kɤ-ɤʁdɤt ɲɯ-ŋu kɤ-sɯso ɲɯ-ntɕhɤr.</FORM>
	</S>
	<S id="S033">
		<AUDIO start="125.59" end="129.58"/>
		<FORM kindOf="phono">tɕe nɯnɯ ra rca, ɯ-tɯ-ɤrɯldʑaŋkɯ kɯ, nɤkinɯ,</FORM>
	</S>
	<S id="S034">
		<AUDIO start="129.58" end="134.45"/>
		<FORM kindOf="phono">ldʑaŋkɯ ʁɟa ʑo ma nɯ ma kɯmaʁ ɯ-mdoʁ kɯ-me kɯ-fse ɣɯ zgɯrmɯɣ nɯ ɲɯ-ŋu.</FORM>
	</S>
	<S id="S035">
		<AUDIO start="134.98" end="139.57"/>
		<FORM kindOf="phono">tɕe nɯnɯ, nɯ ɯ-taʁ nɯ tɕu, nɤki,</FORM>
	</S>
	<S id="S036">
		<AUDIO start="139.57" end="143.5"/>
		<FORM kindOf="phono">masɤrɯrju ʑo, nɤkinɯ, mɯntoʁ nɯ-kɯ-lɤt kɯ-fse ɣɤʑu tɕe, </FORM>
	</S>
	<S id="S037">
		<AUDIO start="143.91" end="147.08"/>
		<FORM kindOf="phono">khro mɤ-kɯ-saχsɤl kɯ-fse ɲɯ-ŋu tɕe nɯ,</FORM>
	</S>
	<S id="S038">
		<AUDIO start="147.08" end="150.08"/>
		<FORM kindOf="phono">nɤki, zhenzhuquan nɯ ɣɯ ɯ-rkɯ nɯ tɕu,</FORM>
	</S>
	<S id="S039">
		<AUDIO start="150.08" end="155.03"/>
		<FORM kindOf="phono">ɯ-mɯntoʁ kɯ-ɤrɯjɤrɯrɤβ ʑo mɤ-kɯ-χɕɯ-χɕɤβ ci tu-sɯ-fskɤr ɲɯ-ŋu.</FORM>
	</S>
	<S id="S040">
		<AUDIO start="155.79" end="159.04"/>
		<FORM kindOf="phono">tɕe tɯ-ci nɯ nɯ jamar ʑo ɲɯ-ɤrɯldʑaŋkɯ ɲɯ-ŋu,</FORM>
	</S>
	<S id="S041">
		<AUDIO start="159.36" end="167.57"/>
		<FORM kindOf="phono">ɯ-tɯ-ɤrɯldʑaŋkɯ ɯ-xɕɤt kɯ, nɤki, ɯ-rkɯ sɯjno cho, nɤki, si nɯra kɯ nɯ-kɤ-ɕte ʑo ɲɯ-fse. </FORM>
	</S>
	<S id="S042">
		<AUDIO start="168.23" end="170.05"/>
		<FORM kindOf="phono">ɯ-mdoʁ nɯ nɯ kɯ-fse ɲɤ-sɤβzu ɲɯ-ŋu.</FORM>
	</S>
	<S id="S043">
		<AUDIO start="171.7" end="175.63"/>
		<FORM kindOf="phono">tɕe nɤkinɯ, tɯ-ci nɯ nɯ sthɯci ʑo ɲɯ-rnaʁ,</FORM>
	</S>
	<S id="S044">
		<AUDIO start="176.12" end="177.65"/>
		<FORM kindOf="phono">nɯ sthɯci ʑo ɲɯ-ɤmgri,</FORM>
	</S>
	<S id="S045">
		<AUDIO start="178.11" end="185.47"/>
		<FORM kindOf="phono">ɯ-tɯ-ɤmgri kɯ, nɤkinɯ iɕqha, cɯβloʁ ɯ-qa rdɤstaʁ nɯra kɯnɤ,</FORM>
	</S>
	<S id="S046">
		<AUDIO start="185.47" end="190.37"/>
		<FORM kindOf="phono">kɯ-ɤɲaʁndzɯm kɯ-fse rdɤstaʁ nɯra kɯnɤ ɲɯ-saχsɤl.</FORM>
	</S>
	<S id="S047">
		<AUDIO start="190.37" end="194.16"/>
		<FORM kindOf="phono">mɤʑɯ ɯ-qa zɯ, nɤki iɕqha, </FORM>
	</S>
	<S id="S048">
		<AUDIO start="194.22" end="200.25"/>
		<FORM kindOf="phono">qambɯt kɯnɤ, nɯra tɯ-rdoʁ tɯ-rdoʁ pɯ-kɯ-ɤjtɯ nɯra, nɯ kɯnɤ ɲɯ-saχsɤl, nɤki,</FORM>
	</S>
	<S id="S049">
		<AUDIO start="200.97" end="205.63"/>
		<FORM kindOf="phono">si ɯ-jwaʁ kɯnɤ nɯ tɯ-ci ɯ-qa nɯ kɯ-ɲaʁ kɯ-fse nɯra kɯnɤ ɲɯ-saχsɤl.</FORM>
	</S>
	<S id="S050">
		<AUDIO start="206.16" end="209.84"/>
		<FORM kindOf="phono">tɕeri ɯ-tɯ-nɤja nɯ ma ɯ-ŋgɯ qaɟy maŋe tɕe,</FORM>
	</S>
	<S id="S051">
		<AUDIO start="210.23" end="215.78"/>
		<FORM kindOf="phono">qaɟy kɯ-me nɯnɯ, tɯ-ci ɲɯ-ɤmgri ɯ-xɕɤt ŋu ɕi, ɲɯ-mɯɕtaʁ ɯ-xɕɤt ɲɯ-ŋu rcama,</FORM>
	</S>
	<S id="S052">
		<AUDIO start="216.8" end="218.17"/>
		<FORM kindOf="phono">nɯ ndʐa ɲɯ-ŋu rcama,</FORM>
	</S>
	<S id="S053">
		<AUDIO start="219.07" end="221.66"/>
		<FORM kindOf="phono">tɕeri stu ʑo kɯ-sɤmtshɤr nɯnɯ pɯpɯŋu nɤ, </FORM>
	</S>
	<S id="S054">
		<AUDIO start="222.26" end="226.69"/>
		<FORM kindOf="phono">nɯnɯ tɕe ɯ-ŋgɯ nɯ tɕu, wuma ʑo kɯ-nɤmbju kɯ-fse,</FORM>
	</S>
	<S id="S055">
		<AUDIO start="227.23" end="228.7"/>
		<FORM kindOf="phono">kɯ-fka kɯ-fse rlaʁrlaʁ </FORM>
	</S>
	<S id="S056">
		<AUDIO start="229.03" end="232.93"/>
		<FORM kindOf="phono">tu-kɯ-ɣɤploʁploʁ ɣɯ iɕqha tɤ-ntɤβ nɯ ɲɯ-ŋu.</FORM>
	</S>
	<S id="S057">
		<AUDIO start="233.63" end="236.82"/>
		<FORM kindOf="phono">tɕe ɯ-sɤ-sɤʑa tɕe tɤ-ntɤβ nɯ wuma ʑo ɲɯ-xtɕi,</FORM>
	</S>
	<S id="S058">
		<AUDIO start="237.23" end="240.55"/>
		<FORM kindOf="phono">tɕeri ɲɯ-mɯnmu kɯ-fse tɕe,</FORM>
	</S>
	<S id="S059">
		<AUDIO start="240.55" end="243.74"/>
		<FORM kindOf="phono">ɲɤ-z-mɯnmu kɯ-fse tɕe ʑɯrɯʑɤri tɕe tu-tɯ-mbro ʑo tɕe </FORM>
	</S>
	<S id="S060">
		<AUDIO start="244.17" end="248.0"/>
		<FORM kindOf="phono">tɤ-ɣe ɯ-jija tu-tɯ-mbro ʑo, tɤ-ɣe ɯ-jija ɲɯ-ɲɯ-wxti ʑo ɲɯ-ŋu tɕe,</FORM>
	</S>
	<S id="S061">
		<AUDIO start="248.52" end="252.02"/>
		<FORM kindOf="phono">stu kɯ-maqhu tɕe, tɕe tɯ-ci ɯ-ɣmbaj zɯ tɤ-azɣɯt tɕe, tɕendɤre</FORM>
	</S>
	<S id="S062">
		<AUDIO start="252.41" end="254.86"/>
		<FORM kindOf="phono">ɲɯ-rɯmɯntoʁ kɯ-fse tɕe, ɲɯ-ʁaʁ ʑo kɯ-fse ɲɯ-ŋu.</FORM>
	</S>
	<S id="S063">
		<AUDIO start="255.51" end="259.54"/>
		<FORM kindOf="phono">tɕe nɤki, phɯsthɯβ ʑo ɲɯ-kɯ-nɤre ɯ-tsi tɕe ɲɯ-me ɲɯ-ŋu. </FORM>
	</S>
	<S id="S064">
		<AUDIO start="260.52" end="264.94"/>
		<FORM kindOf="phono">tɕe ci ci tɕe nɤki, iɕqha,</FORM>
	</S>
	<S id="S065">
		<AUDIO start="265.47" end="268.87"/>
		<FORM kindOf="phono">si ɯ-jwaʁ kɯ-ɤndʑɯɣndʑɯɣ ʑo ɣɯ ɯ-ŋgɯ nɯ tɕu,</FORM>
	</S>
	<S id="S066">
		<AUDIO start="269.28" end="272.82"/>
		<FORM kindOf="phono">tɤŋe kɯ pjɯ-ntɕhɤr pjɯ-ɣi tɕe, nɤki</FORM>
	</S>
	<S id="S067">
		<AUDIO start="273.53" end="277.82"/>
		<FORM kindOf="phono">ɯ-ɣot nɯnɯ tɯ-tɤmphrɯm  tɯ-tɤmphrɯm kɯ-fse pjɯ-ɣi ɲɯ-ŋu tɕe,</FORM>
	</S>
	<S id="S068">
		<AUDIO start="277.82" end="279.86"/>
		<FORM kindOf="phono">tɯ-spra tɯ-spra ʑo kɯ-fse pjɯ-ɣi tɕe</FORM>
	</S>
	<S id="S069">
		<AUDIO start="280.23" end="282.76"/>
		<FORM kindOf="phono">tɯ-ci ɣɯ ɯ-ɣmbaj nɯ tɕu pjɯ-zɣɯt ɲɯ-ŋu.</FORM>
	</S>
	<S id="S070">
		<AUDIO start="283.34" end="288.74"/>
		<FORM kindOf="phono">tɕe nɤkinɯ, iɕqha nɯ, iɕqha tɕeki, tɯ-ci ɯ-ŋgɯ iɕqha, nɤkinɯ,</FORM>
	</S>
	<S id="S071">
		<AUDIO start="288.74" end="294.73"/>
		<FORM kindOf="phono">tɤ-ntɤβ kɯ-fse nɯ ɣɯ ɯ-ŋgɯ nɯ ɯ-taʁ nɯ tɕu pjɯ-ntɕhɤr.</FORM>
	</S>
	<S id="S072">
		<AUDIO start="295.27" end="297.59"/>
		<FORM kindOf="phono">mɤʑɯ ɯ-pa pjɯ-ɕe tɕe iɕqha,</FORM>
	</S>
	<S id="S073">
		<AUDIO start="298.09" end="301.59"/>
		<FORM kindOf="phono">tɯ-ci ɯ-qa, nɤki, rdɤstaʁ  ɯ-taʁ nɯra kɯnɤ pjɯ-ɕe,</FORM>
	</S>
	<S id="S074">
		<AUDIO start="301.59" end="303.94"/>
		<FORM kindOf="phono">nɯra kɯnɤ pjɯ-ntɕhɤr ɲɯ-cha.</FORM>
	</S>
	<S id="S075">
		<AUDIO start="303.94" end="307.91"/>
		<FORM kindOf="phono">tɕe nɤkinɯ, ɯ-mdoʁ nɯnɯ χsɤr ɯ-mdoʁ ʑo ɲɯ-ɤsɯ-ndo tɕe,</FORM>
	</S>
	<S id="S076">
		<AUDIO start="308.4" end="311.43"/>
		<FORM kindOf="phono">χsɤr ɯ-mdoʁ chondɤre ???rŋɯl ɯ-mdoʁ kɯ-fse ɲɯ-ɤsɯ-ndo tɕe,</FORM>
	</S>
	<S id="S077">
		<AUDIO start="311.87" end="315.48"/>
		<FORM kindOf="phono">nɯra ɲɯ-ɤtʂoʁloʁ ʑo tɕe,</FORM>
	</S>
	<S id="S078">
		<AUDIO start="315.48" end="316.76"/>
		<FORM kindOf="phono">tɯ-ci nɯ tɤ-ntɤβ ɯ-taʁ,</FORM>
	</S>
	<S id="S079">
		<AUDIO start="316.76" end="319.23"/>
		<FORM kindOf="phono">tɯ-ci ɯ-ntɤβ tɯ-rdoʁ tɯ-rdoʁ tu-kɯ-ɣi nɯnɯ </FORM>
	</S>
	<S id="S080">
		<AUDIO start="319.23" end="320.91"/>
		<FORM kindOf="phono">tɯ-rdoʁ tɯ-rdoʁ ʑo ɲɯ-nɤmbju.</FORM>
	</S>
	<S id="S081">
		<AUDIO start="320.91" end="324.41"/>
		<FORM kindOf="phono">tɕe ɲɯ-ɣɤqlaʁqlaʁ ʑo ɲɯ-nɤmbju. (ideoph)</FORM>
	</S>
	<S id="S082">
		<AUDIO start="325.07" end="327.58"/>
		<FORM kindOf="phono">tɕe ɯ-mdoʁ rca, kɯ-ɣɯrni, tsuku ju-tɕɤt,</FORM>
	</S>
	<S id="S083">
		<AUDIO start="327.58" end="329.19"/>
		<FORM kindOf="phono">tsuku kɯ-qarŋe ɯ-mdoʁ ɲɯ-tɕɤt </FORM>
	</S>
	<S id="S084">
		<AUDIO start="329.19" end="330.82"/>
		<FORM kindOf="phono">tsuku ldʑaŋkɯ ɯ-mdoʁ ɲɯ-tɕɤt </FORM>
	</S>
	<S id="S085">
		<AUDIO start="331.17" end="334.37"/>
		<FORM kindOf="phono">mɤʑɯ qromke ɯ-mdoʁ kɯ-fse, maka mɤʑɯ, </FORM>
	</S>
	<S id="S086">
		<AUDIO start="334.73" end="336.98"/>
		<FORM kindOf="phono">kɯ-dɯ-dɤn ʑo ɲɯ-tɕɤt tɕe,</FORM>
	</S>
	<S id="S087">
		<AUDIO start="336.98" end="338.33"/>
		<FORM kindOf="phono">tɯ-tɤ-ri tɯ-tɤ-ri kɯ-fse ʑo</FORM>
	</S>
	<S id="S088">
		<AUDIO start="338.88" end="344.61"/>
		<FORM kindOf="phono">nɯnɯ, ʑaka khatoʁ ʑo zhenzhu nɯ tɤrɣe kɯ-fse ɲɯ-sɤβze ɲɯ-ŋu.</FORM>
	</S>
	<S id="S089">
		<AUDIO start="344.61" end="350.05"/>
		<FORM kindOf="phono">tɕe kɯki nɯnɯ, iɕqha, zhenzhuquan nɯ, mpɕɤr kɤ-ti kɯ-ra nɯ ndʐa ɲɯ-ŋu.</FORM>
	</S>
	<S id="S090">
		<AUDIO start="350.05" end="356.26"/>
		<FORM kindOf="phono">tɕeki ŋu, kɯki iʑora ɣɯ, nɤki, ji-tshupa ɣɯ ji-zhenzhuquan nɯ nɯ ŋu tɕe,</FORM>
	</S>
	<S id="S091">
		<AUDIO start="356.79" end="360.23"/>
		<FORM kindOf="phono">tɕe aʑo rcanɯ wuma ʑo nɯrge-a ma, nɤki,</FORM>
	</S>
	<S id="S092">
		<AUDIO start="360.23" end="363.28"/>
		<FORM kindOf="phono">zhenzhuquan nɯ wuma ʑo nɯrge-a ma</FORM>
	</S>
	<S id="S093">
		<AUDIO start="363.76" end="367.23"/>
		<FORM kindOf="phono">sɤxtɕɯxtɕi ʑo nɯ kɯ-fse pɯ-tu tɕe, wuma ʑo nɯrge-a ri,</FORM>
	</S>
	<S id="S094">
		<AUDIO start="367.67" end="370.48"/>
		<FORM kindOf="phono">wuma ʑo a-pɯ-sɯz-a ra kɤ-sɯso nɯ pɯ-pɯ-ŋu nɤ,</FORM>
	</S>
	<S id="S095">
		<AUDIO start="371.0" end="381.28"/>
		<FORM kindOf="phono">ŋotɕu zɯ ʑo nɯ thamtɕɤt tɤ-ntɤβ ju-orɕo kɯ-me ju-nɯ-ɬoʁ ŋu ɲɯ-sɯsam-a ma </FORM>
	</S>
	<S id="S096">
		<AUDIO start="381.28" end="384.11"/>
		<FORM kindOf="phono">kɯki tɯ-ci, nɤki tɯ-ci chɯ-kɯ-ɣi nɯ nɯ-mbrɤt ci pɯ-nɯ-ŋu,</FORM>
	</S>
	<S id="S097">
		<AUDIO start="384.69" end="390.83"/>
		<FORM kindOf="phono">mɤʑɯ iɕqha, iʑo tshupa ɣɯ ji-sakaβ tɯ-ci nɯ pɯ-rʁu ci pɯ-nɯ-ŋu, </FORM>
	</S>
	<S id="S098">
		<AUDIO start="390.83" end="392.82"/>
		<FORM kindOf="phono">pɯ-zbɯ-zbaʁ ʑo pɯ-nɯ-ŋu kɯnɤ</FORM>
	</S>
	<S id="S099">
		<AUDIO start="393.22" end="397.11"/>
		<FORM kindOf="phono">kɯki zhenzhuquan ɣɯ ɯ-tɤntɤβ nɯ maka mɤ-kɯ-mbrɤt ɲɯ-ŋu tɕe,</FORM>
	</S>
	<S id="S100">
		<AUDIO start="397.46" end="399.85"/>
		<FORM kindOf="phono">mɤ-kɯ-mbrɤt ʑo ju-nɯ-ɬoʁ ɲɯ-ŋu tɕe,</FORM>
	</S>
	<S id="S101">
		<AUDIO start="400.43" end="405.49"/>
		<FORM kindOf="phono">nɯnɯ kɯ-fse nɯnɯ, aʑo nɯ tɤ-pɤtso kɯ-dɯ-dɤn tɕe, ... kɯ nɯnɯ tɕu,</FORM>
	</S>
	<S id="S102">
		<AUDIO start="405.49" end="412.63"/>
		<FORM kindOf="phono">tɤ-rga kɯ nɯnɯ tɕu, nɤki iɕqha nɯ, cɯschɯz ku-onbaʁ-nɯ tɕe, nɤki,</FORM>
	</S>
	<S id="S103">
		<AUDIO start="412.63" end="416.62"/>
		<FORM kindOf="phono">nɯ-kɯr ɯ-ŋgɯ zɯ nɯnɯ tɤ-ntɤβ chɯ-tɕɤt-nɯ ŋu maʁ ɲɯ-sɯsam-a ma,</FORM>
	</S>
	<S id="S104">
		<AUDIO start="417.18" end="421.85"/>
		<FORM kindOf="phono">tɕe nɯnɯ ra tɕe, ʑara tɤpɤtso ra nɯ tɕu tɕe wuma ʑo rga-nɯ,</FORM>
	</S>
	<S id="S105">
		<AUDIO start="421.85" end="424.13"/>
		<FORM kindOf="phono">ʑara nɯ nɯ-tɯ-rga nɯ ɲɯ-sɯsam-a ma</FORM>
	</S>
	<S id="S106">
		<AUDIO start="424.75" end="428.43"/>
		<FORM kindOf="phono">nɤkinɯ, a-wa kɯ a-tɯcifkɯm ci na-βzu tɕe, </FORM>
	</S>
	<S id="S107">
		<AUDIO start="428.78" end="431.08"/>
		<FORM kindOf="phono">nɯnɯ tɕu tɯ-ci ɯ-kɯ-ru jɯ-jɤ-ari-a ʑo, </FORM>
	</S>
	<S id="S108">
		<AUDIO start="431.37" end="432.79"/>
		<FORM kindOf="phono">nɯ ntsɯ ɲɯ-sɯsam-a ŋu.</FORM>
	</S>
	<S id="S109">
		<AUDIO start="433.61" end="436.04"/>
		<FORM kindOf="phono">tɕe li tɯ-ci tu-nɯ-rke-a tɕe,</FORM>
	</S>
	<S id="S110">
		<AUDIO start="436.32" end="437.99"/>
		<FORM kindOf="phono">kɯ-mtshɯ-mtshɤt ʑo ju-tsɯm-a tɕe,</FORM>
	</S>
	<S id="S111">
		<AUDIO start="438.44" end="442.6"/>
		<FORM kindOf="phono">tɕe nɯ sɯŋgɯ nɯ tɕu, nɤki, cɯpa lɤ-kɤ-ɕkho ɯ-taʁ, tʂu ɯ-taʁ nɯ tɕu,</FORM>
	</S>
	<S id="S112">
		<AUDIO start="443.34" end="446.59"/>
		<FORM kindOf="phono">tu-ŋke-a tɕendɤre nɯnɯ tɕu li pjɯ-nɯ-χtar-a tɕe, </FORM>
	</S>
	<S id="S113">
		<AUDIO start="446.59" end="448.99"/>
		<FORM kindOf="phono">li nɯ ndʐa thamtɕɤt ʑo iɕqha tɤ-rɣe kɯ-fse,</FORM>
	</S>
	<S id="S114">
		<AUDIO start="449.4" end="451.03"/>
		<FORM kindOf="phono">tɯ-ci ɣɯ tɤrɣe kɯ-fse nɯnɯ,</FORM>
	</S>
	<S id="S115">
		<AUDIO start="451.45" end="454.7"/>
		<FORM kindOf="phono">pjɯ-χtar-a ŋu tɕe, mɤʑɯ ʑo chɯ-ɤrɕo me.</FORM>
	</S>
</TEXT>