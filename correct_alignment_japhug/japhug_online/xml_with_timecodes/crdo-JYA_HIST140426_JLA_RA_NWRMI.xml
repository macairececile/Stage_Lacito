<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140426_JLA_RA_NWRMI" xml:lang="jya">
	<HEADER>
		<TITLE>crdo-JYA_HIST140426_JLA_RA_NWRMI</TITLE>
		<SOUNDFILE href="hist140426_jla_ra_nWrmi.wav"/>
	</HEADER>
	<S id="S001">
		<AUDIO start="0.65" end="3.3"/>
		<FORM kindOf="phono">﻿tɕe jla ra nɯ tɕe, nɯ-rmi li dɤn ma</FORM>
	</S>
	<S id="S002">
		<AUDIO start="3.8" end="6.73"/>
		<FORM kindOf="phono">jla kɯ-ɤskɯ kɯ-fse nɯ chaŋskɯ tu-kɯ-ti ŋgrɤl. </FORM>
	</S>
	<S id="S003">
		<AUDIO start="7.67" end="13.62"/>
		<FORM kindOf="phono">jla, nɤki, ɯ-rŋa ra hanɯni kɯ-wɣrum, nɯ-jme kɯ-wɣrum nɯra sɯli tu-kɯ-ti ŋgrɤl</FORM>
	</S>
	<S id="S004">
		<AUDIO start="14.57" end="18.68"/>
		<FORM kindOf="phono">tɕe nɤki, kukutɕu nɯ-laz ʑo kɯ-wɣrum tu tɕe, nɯnɯ,</FORM>
	</S>
	<S id="S005">
		<AUDIO start="19.19" end="23.58"/>
		<FORM kindOf="phono">nɯnɯ jla nɯra doŋtsi tu-ti-nɯ, rɟandzi tu-ti-nɯ,</FORM>
	</S>
	<S id="S006">
		<AUDIO start="24.24" end="25.99"/>
		<FORM kindOf="phono">nɯra ʑaka tu-nɯ-ti-nɯ ŋgrɤl.</FORM>
	</S>
	<S id="S007">
		<AUDIO start="26.32" end="30.6"/>
		<FORM kindOf="phono">tɕe pha ɯ-phoŋbu ʑo kɯ-ɲaʁ nɯnɯ tɕe, raχtɕoŋ tu-kɯ-ti ŋu.</FORM>
	</S>
	<S id="S008">
		<AUDIO start="31.44" end="38.15"/>
		<FORM kindOf="phono">mɤʑɯ ki ɯ-rna ɯ-ku chondɤre ɯ-laz ɯ-ku, kɯki ɯ-zgo chɯ-kɯ-ɕe nɯra, kɯ-ɤɣɯrnɯɕɯr kɯ-fse tu tɕe, </FORM>
	</S>
	<S id="S009">
		<AUDIO start="38.58" end="42.17"/>
		<FORM kindOf="phono">ɯnɯnɯ jla nɯra rɟamar tu-kɯ-ti ɲɯ-ŋu.</FORM>
	</S>
	<S id="S010">
		<AUDIO start="42.17" end="43.49"/>
		<FORM kindOf="phono">nɯ rɟamar tu-kɯ-ti ɲɯ-ŋu.</FORM>
	</S>
	<S id="S011">
		<AUDIO start="44.28" end="47.38"/>
		<FORM kindOf="phono">tɕe nɤkinɯ, ɯ-xtɤpa ra lu-kɯ-wɣrum,</FORM>
	</S>
	<S id="S012">
		<AUDIO start="47.38" end="50.98"/>
		<FORM kindOf="phono">ɯ-mi ra kɯ-wɣrum tɕe nɯra kanaʁ tu-ti-nɯ.</FORM>
	</S>
	<S id="S013">
		<AUDIO start="51.94" end="54.34"/>
		<FORM kindOf="phono">nɯra kanaʁ.</FORM>
	</S>
	<S id="S014">
		<AUDIO start="54.34" end="60.7"/>
		<FORM kindOf="phono">tɕendɤre, tɕe nɯ maʁ qhe, jla ra ɣɯ tɯrme ɯ-rmi kɯ-fse ra /nɯr/   ɯ-rmi tu-nɯ-tɕɤt-nɯ.</FORM>
	</S>
	<S id="S015">
		<AUDIO start="60.83" end="61.68"/>
		<FORM kindOf="phono">nɯra pɯ-ŋgrɤl.</FORM>
	</S>
	<S id="S016">
		<AUDIO start="61.97" end="64.53"/>
		<FORM kindOf="phono">tɕe nɯ ma ci me.</FORM>
	</S>
	<S id="S017">
		<AUDIO start="64.9" end="67.64"/>
		<FORM kindOf="phono">tɕe mɤʑɯ... nɤkinɯ,</FORM>
	</S>
	<S id="S018">
		<AUDIO start="68.25" end="71.96"/>
		<FORM kindOf="phono">ɕɤsca tu-kɯ-ti tɕe, kɯ-ɤscaʁa kɯ-fse nɯ ɕɤsca tu-ti-nɯ.</FORM>
	</S>
	<S id="S019">
		<AUDIO start="72.17" end="75.61"/>
		<FORM kindOf="phono">kɯki kɯ-fse tu-kɯ-wɣrum nɯra ɕɤsca tu-kɯ-ti ɲɯ-ŋu.</FORM>
	</S>
	<S id="S020">
		<AUDIO start="76.94" end="82.03"/>
		<FORM kindOf="phono">tɕe mɤʑɯ jla ɯ-mdoʁ nɯ, kɯ-wɣrum kɯ-ɲaʁ, tɤ-rme nɯ lonba ʑo </FORM>
	</S>
	<S id="S021">
		<AUDIO start="82.03" end="83.18"/>
		<FORM kindOf="phono">kɯ-ɤtʂoʁloʁ kɯ-fse tu tɕe, </FORM>
	</S>
	<S id="S022">
		<AUDIO start="83.18" end="84.85"/>
		<FORM kindOf="phono">kú-wɣ-rtoʁ tɕe arŋi kɯ-fse tɕe</FORM>
	</S>
	<S id="S023">
		<AUDIO start="84.85" end="86.07"/>
		<FORM kindOf="phono">nɯ mdzusŋun  tu-ti-nɯ </FORM>
	</S>
	<S id="S024">
		<AUDIO start="87.25" end="89.93"/>
		<FORM kindOf="phono">mdzusŋun  tu-ti-nɯ ŋgrɤl.</FORM>
	</S>
	<S id="S025">
		<AUDIO start="89.93" end="90.67"/>
		<FORM kindOf="phono">nɯ kɯ-fse ŋu.</FORM>
	</S>
	<S id="S026">
		<AUDIO start="92.15" end="96.19"/>
		<FORM kindOf="phono">mɤʑɯ jla kɯ-wɣrɯ-wɣrum ʑo, ɯ-rme ra lonba ʑo kɯ-wɣrum tu tɕe,</FORM>
	</S>
	<S id="S027">
		<AUDIO start="96.19" end="97.1"/>
		<FORM kindOf="phono">nɯra mdzukɤr. </FORM>
	</S>
	<S id="S028">
		<AUDIO start="98.1" end="103.32"/>
		<FORM kindOf="phono">tɕe ɲɯ-wɣrum kɤ-ti ɲɯ-ŋu low ma mdzukɤr tu-ti-nɯ ɲɯ-ŋu.</FORM>
	</S>
</TEXT>