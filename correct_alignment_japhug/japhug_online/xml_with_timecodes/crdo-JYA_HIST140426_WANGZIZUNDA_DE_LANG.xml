<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140426_WANGZIZUNDA_DE_LANG" xml:lang="jya">
	<HEADER>
		<TITLE>crdo-JYA_HIST140426_WANGZIZUNDA_DE_LANG</TITLE>
		<SOUNDFILE href="hist140426_wangzizunda_de_lang.wav"/>
	</HEADER>
	<S id="S001">
		<AUDIO start="0.47" end="5.31"/>
		<FORM kindOf="phono">﻿wuma ʑo nɤkinɯ, kɯ-ʑɣɤmgɯ, ɣɯ spjaŋkɯ ci pjɤ-tu ɲɯ-ŋu.</FORM>
	</S>
	<S id="S002">
		<AUDIO start="6.14" end="14.46"/>
		<FORM kindOf="phono">tɕe spjaŋkɯ nɯnɯ, tɯ-ɣjɤn tɕe, spjaŋkɯ tɯ-rdoʁ nɯnɯ, nɤki, zgo ɯ-qa chɯz ku-ɕe nɤ ɲɯ-ɣi pjɤ-ŋu.</FORM>
	</S>
	<S id="S003">
		<AUDIO start="15.15" end="19.94"/>
		<FORM kindOf="phono">tɕendɤre, nɤkinɯ, tɤŋe nɯ kɯ-ɕqhlɤt tɤ-kɯ-rɤŋgat nɯnɯ kɯ,</FORM>
	</S>
	<S id="S004">
		<AUDIO start="20.51" end="24.33"/>
		<FORM kindOf="phono">ɯ-ʁjɯβ, ɯʑo ɯ-ʁjɯβ nɯ rcanɯ kɯ-rɲɟɯ-rɲɟi ʑo ɲɤ-sɤβzu. </FORM>
	</S>
	<S id="S005">
		<AUDIO start="25.3" end="28.0"/>
		<FORM kindOf="phono">tɕendɤre ɯ-ʁjɯβ nɯ tɕu lu-nɯ-ru tɕe rca,</FORM>
	</S>
	<S id="S006">
		<AUDIO start="28.0" end="32.1"/>
		<FORM kindOf="phono">ɯ-tɯ-rga pjɤ-sɤre ʑo tɕe wuma ʑo pjɤ-ʑɣɤmgɯ tɕe,</FORM>
	</S>
	<S id="S007">
		<AUDIO start="32.1" end="33.17"/>
		<FORM kindOf="phono">ɯʑo kɯ to-nɯ-ti ŋu,</FORM>
	</S>
	<S id="S008">
		<AUDIO start="33.17" end="36.56"/>
		<FORM kindOf="phono">"kɯsthɯci ʑo aʑo ɲɯ-wxti-a, a-phoŋbu ɲɯ-wxti ɕti tɕe </FORM>
	</S>
	<S id="S009">
		<AUDIO start="37.17" end="39.53"/>
		<FORM kindOf="phono">nɤki, nɯnɯ a-phoŋbu ɯ-tɯ-wxti kɯ,</FORM>
	</S>
	<S id="S010">
		<AUDIO start="39.53" end="43.99"/>
		<FORM kindOf="phono">tɯji yimu 一亩 ci jamar kɯ-tu ʑo, jamar ɲɯ-wxti ɕti tɕe, </FORM>
	</S>
	<S id="S011">
		<AUDIO start="44.21" end="47.44"/>
		<FORM kindOf="phono">tɕhindʐa nɯ sɯŋgi nɯɣme-a ɲɯ-ra ɲɯ-ŋu" to-ti ɲɯ-ŋu.</FORM>
	</S>
	<S id="S012">
		<AUDIO start="47.81" end="49.71"/>
		<FORM kindOf="phono">tɕe ɯʑo kɯ nɯra to-nɯ-ti.</FORM>
	</S>
	<S id="S013">
		<AUDIO start="50.14" end="53.9"/>
		<FORM kindOf="phono">tɕe nɤki, "aʑo ki nɯ sthɯci ɲɯ-wxti-a ɕti tɕe, </FORM>
	</S>
	<S id="S014">
		<AUDIO start="54.27" end="58.63"/>
		<FORM kindOf="phono">kɯki rɯdaʁ ra ɣɯ nɯ-rɟɤlpu mɯ́j-rmi-a ɯ-ɲɯ́-ŋu?" nɯra to-ti ɲɯ-ŋu.</FORM>
	</S>
	<S id="S015">
		<AUDIO start="59.59" end="65.37"/>
		<FORM kindOf="phono">tɕeri nɯra nɯ tɕu tɕe, /nɯ ɯʑo pjɤ/, nɯra ɲɯ-sɯsɤm tɕe,  ɲɯ-ʑɣɤɕɯrga pɯ-ŋu jamar tɕe,</FORM>
	</S>
	<S id="S016">
		<AUDIO start="65.98" end="70.27"/>
		<FORM kindOf="phono">nɯ sɯŋgi jo-ɣi tɕe ɯ-taʁ ko-mtsaʁ ʑo tɕe tɕendɤre kó-wɣ-mtsɯɣ tɕe </FORM>
	</S>
	<S id="S017">
		<AUDIO start="70.83" end="73.38"/>
		<FORM kindOf="phono">tɕe ʑatsa si tɤ-ŋu tɕe, nɤkinɯ,</FORM>
	</S>
	<S id="S018">
		<AUDIO start="74.27" end="75.52"/>
		<FORM kindOf="phono">wuma ʑo ɲɤ-ɲɟɤt, </FORM>
	</S>
	<S id="S019">
		<AUDIO start="76.13" end="78.26"/>
		<FORM kindOf="phono">tɕendɤre ɯ-xɕɤt tɯ-tu ʑo to-ti tɕe,</FORM>
	</S>
	<S id="S020">
		<AUDIO start="78.26" end="81.58"/>
		<FORM kindOf="phono">"wo nɯ aʑo a-scawa nɯ, a-mɤ-tɯ-pe nɯ,</FORM>
	</S>
	<S id="S021">
		<AUDIO start="82.16" end="86.64"/>
		<FORM kindOf="phono">nɤki, kɯki ndɤre maka aʑo /tɤ/ ɲɯ-ʑɣɤrɯxtɯwxti-a tɕe, </FORM>
	</S>
	<S id="S022">
		<AUDIO start="87.09" end="90.38"/>
		<FORM kindOf="phono">nɯnɯ kɤ-ʑɣɤrɯxtɯwxti nɯ kɯ ʑo mɯ-tɤ́-wɣ-sɤpe-a /thɯ/ </FORM>
	</S>
	<S id="S023">
		<AUDIO start="90.55" end="92.05"/>
		<FORM kindOf="phono">nɯ́-wɣ-ɣɤme-a ŋu" to-ti ɲɯ-ŋu.</FORM>
	</S>
	<S id="S024">
		<AUDIO start="93.23" end="94.84"/>
		<FORM kindOf="phono">tɕendɤre kɯki χpi ki,</FORM>
	</S>
	<S id="S025">
		<AUDIO start="94.84" end="97.63"/>
		<FORM kindOf="phono">kɯki maka tɯʑo, nɤkinɯ,</FORM>
	</S>
	<S id="S026">
		<AUDIO start="98.13" end="99.88"/>
		<FORM kindOf="phono">tɯʑo ma me ɲɯ-kɤ-sɯso tɕe</FORM>
	</S>
	<S id="S027">
		<AUDIO start="99.88" end="102.62"/>
		<FORM kindOf="phono">aʑo kɯ-fse kɯ-wxti me-a ɲɯ-kɤ-sɯso tɕe mɤ́ɣrɤz nɤ </FORM>
	</S>
	<S id="S028">
		<AUDIO start="103.02" end="109.36"/>
		<FORM kindOf="phono">ɯ-ndo tɕe nɯ ɣɯ ɯ-mɤ-kɯ-pe nɯ tɯʑo kɤ-nɯ-ndza pjɯ-ɬoʁ ɲɯ-ŋu tu-kɯ-ti ɲɯ-ŋu.</FORM>
	</S>
</TEXT>