<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-08-CKRAZ" xml:lang="jya">
	<HEADER>
		<TITLE>crdo-JYA_HIST-08-CKRAZ</TITLE>
		<SOUNDFILE href="hist-08-CkrAz.wav"/>
	</HEADER>
	<S id="S001">
		<AUDIO start="0.81" end="5.2"/>
		<FORM kindOf="phono">ɕkrɤz nɯ iʑora ɣɯ, nɤkinɯ, i-kɤ-nɯβlɯ wuma ʑo ŋu</FORM>
	</S>
	<S id="S002">
		<AUDIO start="5.81" end="9.91"/>
		<FORM kindOf="phono">kɤ-nɯβlɯ tɕe ɕkrɤz wuma ʑo pe ma nɯnɯ, nɤkinɯ,</FORM>
	</S>
	<S id="S003">
		<AUDIO start="9.91" end="11.75"/>
		<FORM kindOf="phono">nɯnɯ ɣɯ ɯ-smɯmba nɯ sɤɕke</FORM>
	</S>
	<S id="S004">
		<AUDIO start="12.43" end="15.77"/>
		<FORM kindOf="phono">tɕendɤre tshitsuku kú-wɣ-sqa tɕe, ʑaʑa ʑo ku-ɣɤsmi cha</FORM>
	</S>
	<S id="S005">
		<AUDIO start="16.19" end="18.66"/>
		<FORM kindOf="phono">tshitsuku tú-wɣ-sɤla tɕe, ʑaʑa tu-sɤle cha.</FORM>
	</S>
	<S id="S006">
		<AUDIO start="19.32" end="22.23"/>
		<FORM kindOf="phono">tɕe nɯ ɕkrɤz nɯ kɤ-nɯ-βlɯ ɯ-spa ɯ-rkoz ʑo ŋu</FORM>
	</S>
	<S id="S007">
		<AUDIO start="22.8" end="27.28"/>
		<FORM kindOf="phono">tɕe ɕkrɤz nɯnɯ kɯnɤ, pjɯ-ʁndzɤr-nɯ tɕe pjɯ-sɤrtɯm-nɯ tɕe</FORM>
	</S>
	<S id="S008">
		<AUDIO start="27.68" end="29.24"/>
		<FORM kindOf="phono">laʁdɯn ra ɲɯ-βzu-nɯ ɲɯ-khɯ</FORM>
	</S>
	<S id="S009">
		<AUDIO start="29.75" end="34.65"/>
		<FORM kindOf="phono">laʁdɯn tɕe iɕqha pjɯ-rʑi tsa kɯra kɯ-fse nɯra tɕe ɕkrɤz ɲɯ-βzu-nɯ ŋu ma</FORM>
	</S>
	<S id="S010">
		<AUDIO start="35.19" end="40.3"/>
		<FORM kindOf="phono">nɯ ɕkrɤz nɯnɯ kɯɕɯŋgɯ tɕe laʁdɯn tɕe sɯmphɯ ɲɯ-βzu-nɯ pɯ-ŋgrɤl</FORM>
	</S>
	<S id="S011">
		<AUDIO start="41.03" end="48.51"/>
		<FORM kindOf="phono">sɯmphɯ ɲɯ-βzu-nɯ, qaʁ ɯ-mtɕho ɲɯ-βzu-nɯ tɯrpa ɯ-mtɕho ɲɯ-βzu-nɯ nɯra pɯ-ŋgrɤl ma nɯnɯ ɕkrɤz ŋu tɕe</FORM>
	</S>
	<S id="S012">
		<AUDIO start="49.02" end="50.79"/>
		<FORM kindOf="phono">ɕkrɤz nɯnɯ ɯ-ru nɯnɯ</FORM>
	</S>
	<S id="S013">
		<AUDIO start="51.3" end="55.02"/>
		<FORM kindOf="phono">li nɯnɯ li ɣurʑa-xpa, stoŋtsu-xpa tɤ-tsu rcanɯ</FORM>
	</S>
	<S id="S014">
		<AUDIO start="55.5" end="58.19"/>
		<FORM kindOf="phono">ɕkrɤz kɯ-wxtɯ-wxti ʑo tu-βze, kɯ-mbɯ-mbro ʑo tu-βze</FORM>
	</S>
	<S id="S015">
		<AUDIO start="58.7" end="62.8"/>
		<FORM kindOf="phono">kha kɯɕnɤ-rtsɤɣ kɯrcɤ-xtsɤɣ jamar kɯ-mbro tu-βze ɲɯ-cha ri</FORM>
	</S>
	<S id="S016">
		<AUDIO start="63.49" end="65.31"/>
		<FORM kindOf="phono">ɕkrɤz tɯrgi sthɯci mɯ́j-ɣɤwxti</FORM>
	</S>
	<S id="S017">
		<AUDIO start="65.85" end="67.65"/>
		<FORM kindOf="phono">tɕe ɯ-mnɯ kɯ-fse ɲɯ-ɣi tɕe, </FORM>
	</S>
	<S id="S018">
		<AUDIO start="67.65" end="71.12"/>
		<FORM kindOf="phono">tɯ-phɯ nɯ tɕe kɯ-dɯ-dɤn ʑo tu-ɬoʁ ɲɯ-ŋu laʁma</FORM>
	</S>
	<S id="S019">
		<AUDIO start="71.64" end="76.04"/>
		<FORM kindOf="phono">nɯnɯ tu-wxti nɯ ʑaʑa maŋe</FORM>
	</S>
	<S id="S020">
		<AUDIO start="76.24" end="80.36"/>
		<FORM kindOf="phono">ɯ-ru nɯnɯ bɯɣbɯɣ ʑo kɯ-pa kɯ-dɤn tsa tu-ɣi ŋu tɕe </FORM>
	</S>
	<S id="S021">
		<AUDIO start="80.78" end="81.82"/>
		<FORM kindOf="phono">nɯnɯ ɕkrɤz ŋu tɕe</FORM>
	</S>
	<S id="S022">
		<AUDIO start="81.82" end="85.43"/>
		<FORM kindOf="phono">nɯ, nɤkinɯ, sɯpa ɲɯ́-wɣ-βzu ɕɯrdɯm ɲɯ́-wɣ-βzu</FORM>
	</S>
	<S id="S023">
		<AUDIO start="85.85" end="89.91"/>
		<FORM kindOf="phono">nɯ ra tɕe chɯ́-wɣ-nɯ-βlɯ. kɯɕɯŋgɯ qhe, nɤki</FORM>
	</S>
	<S id="S024">
		<AUDIO start="89.91" end="93.07"/>
		<FORM kindOf="phono">ɯ-rtaʁ nɯnɯ ra /tɤ/ sɯfkur chɯ́-wɣ-βzu qhe, tɕe, </FORM>
	</S>
	<S id="S025">
		<AUDIO start="93.55" end="96.01"/>
		<FORM kindOf="phono">ndɤre sɯfkur tɕe ɯ-pa nɯra kɯ-ndɯβ pjɯ́-wɣ-ta</FORM>
	</S>
	<S id="S026">
		<AUDIO start="96.01" end="99.56"/>
		<FORM kindOf="phono">ɯ-qhuchu /tɕ/ tsa tɕe sɯpa cho ɕɯrdɯm nɯra chɯ́-wɣ-ta ma </FORM>
	</S>
	<S id="S027">
		<AUDIO start="99.93" end="103.93"/>
		<FORM kindOf="phono">tɯ-mgɯr stu kɯ-nɤtɯɣ nɯnɯ ɕɯrdɯm cho chɯ́-wɣ-ta tɕe tɕe /ɲɯ-ɕɯ/</FORM>
	</S>
	<S id="S028">
		<AUDIO start="104.09" end="105.49"/>
		<FORM kindOf="phono">ɕ-tú-wɣ-fkur tɕe ɲɯ-ɕɯmŋɤm</FORM>
	</S>
	<S id="S029">
		<AUDIO start="106.19" end="109.79"/>
		<FORM kindOf="phono">tɕe nɯnɯ ɯ-taʁ ɯ-qhucu ri chɯ-ta-nɯ tɕe nɯ ɯ-zɣɯqhu tu-kɯ-ti,</FORM>
	</S>
	<S id="S030">
		<AUDIO start="110.19" end="113.46"/>
		<FORM kindOf="phono">ɯ-pa kɯ-ndɯβ thɯ-kɤ-ta nɯnɯ tɕe, zrɯβɟu tu-kɯ-ti</FORM>
	</S>
	<S id="S031">
		<AUDIO start="113.95" end="117.09"/>
		<FORM kindOf="phono">tɕe nɯ sɯfkur chɯ́-wɣ-βzu tɕe, ʑmbri ɲɯ́-wɣ-phɯt tɕe</FORM>
	</S>
	<S id="S032">
		<AUDIO start="117.52" end="119.03"/>
		<FORM kindOf="phono">tɕe ʑmbri kɯ tú-wɣ-sɯxtɕɤr</FORM>
	</S>
	<S id="S033">
		<AUDIO start="119.75" end="124.56"/>
		<FORM kindOf="phono">tɕendɤre kɯ-dɯ-dɤn, tɯsŋi tɕe kɯ-dɯ-dɤn ʑo tú-wɣ-xtɕɤr tɕe ɲɯ́-wɣ-ɣɤntaβ tɕe tɕe,</FORM>
	</S>
	<S id="S034">
		<AUDIO start="124.97" end="128.13"/>
		<FORM kindOf="phono">tɯrmɯ tɕe tɯ-fkur, soz tɕe tɯ-fkur ntsɯ s-pjɯ́-wɣ-ru pɯ-ŋu</FORM>
	</S>
	<S id="S035">
		<AUDIO start="128.71" end="134.4"/>
		<FORM kindOf="phono">tɕe ɕkrɤz nɯnɯ ɯ-jwaʁ nɯnɯ, ɯ-jaʁ... ɯ-jwaʁ ɣɯ ɯ-qhucu nɯ qarŋe, </FORM>
	</S>
	<S id="S036">
		<AUDIO start="134.79" end="138.54"/>
		<FORM kindOf="phono">ɯ-ʁɤri nɯnɯ mpɕu tɕe, nɯ kɯ-mpɕu ɯ-stu nɯ arŋi</FORM>
	</S>
	<S id="S037">
		<AUDIO start="139.14" end="142.29"/>
		<FORM kindOf="phono">tɕe nɯ ɯ-jwaʁ ɣɯ ɯ-βzɯr nɯra ɯ-mdzu lu-nɯgrɤl ŋu</FORM>
	</S>
	<S id="S038">
		<AUDIO start="142.87" end="146.19"/>
		<FORM kindOf="phono">tɕe kɤ-nɤmɤle sɤɣmu ma tɯ-taʁ ku-otsa ɕti tɕe ɕɯmŋɤm.</FORM>
	</S>
	<S id="S039">
		<AUDIO start="146.96" end="149.67"/>
		<FORM kindOf="phono">tɕe ɕkrɤz ɣɯ ɯ-mat nɯ thɣe tu-kɯ-ti ŋu</FORM>
	</S>
	<S id="S040">
		<AUDIO start="150.35" end="152.15"/>
		<FORM kindOf="phono">tɕe thɣe nɯnɯ pɯ-ŋgra tɕe, </FORM>
	</S>
	<S id="S041">
		<AUDIO start="152.64" end="159.88"/>
		<FORM kindOf="phono">tɕendɤre paʁ, qaʑo tshɤt nɯra, nɯŋa ra kɯ nɯ ʑ-lu-nɯrdoʁ-nɯ tɕe tu-ndza-nɯ tɕe nɯ-ɲɤm wuma ʑo sɤpe</FORM>
	</S>
	<S id="S042">
		<AUDIO start="160.66" end="163.32"/>
		<FORM kindOf="phono">tɕe nɯnɯ thɣe ŋu, thɣe nɯ arŋi</FORM>
	</S>
	<S id="S043">
		<AUDIO start="163.89" end="167.59"/>
		<FORM kindOf="phono">tɕe nɯnɯ paʁ kɯ tu-ndze tɕe, mɤʑɯ ʑo chɯ-tshu cha</FORM>
	</S>
	<S id="S044">
		<AUDIO start="168.7" end="172.99"/>
		<FORM kindOf="phono">tɕendɤre ri, ɯ-rɣi nɯ, thɣe nɯ tu-ɬoʁ mɯ́jcha, </FORM>
	</S>
	<S id="S045">
		<AUDIO start="173.91" end="177.72"/>
		<FORM kindOf="phono">ɕkrɤz nɯ tɕe tɕe ɯ-zrɤm nɯnɯ li ɯ-taʁ tu-ɬoʁ ɲɯ-ɕti ma </FORM>
	</S>
	<S id="S046">
		<AUDIO start="178.14" end="179.8"/>
		<FORM kindOf="phono">thɣe nɯnɯ tu-ɬoʁ mɯ́j-cha</FORM>
	</S>
	<S id="S047">
		<AUDIO start="180.66" end="184.71"/>
		<FORM kindOf="phono">tɕe nɯnɯ ɯ-mat nɯ fse pjɯ-nɯ-ŋgra ɲɯ-ɕti ma ɯ-rɣi mɯ́j-nɤjtshɯ</FORM>
	</S>
	<S id="S048">
		<AUDIO start="186.6" end="189.26"/>
		<FORM kindOf="phono">tɕe nɯnɯ ɕkrɤz ŋu.</FORM>
	</S>
</TEXT>