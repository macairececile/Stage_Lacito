<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-31-QALA" xml:lang="jya">
	<HEADER>
		<TITLE>crdo-JYA_HIST-31-QALA</TITLE>
		<SOUNDFILE href="hist-31-qala.wav"/>
	</HEADER>
	<S id="S001">
		<AUDIO start="1.0" end="6.08"/>
		<FORM kindOf="phono">tɕe kɯɕɯŋgɯ tɕe, nɤkinɯ, qala ci pjɤ-tu, kɯrtsɤɣ ci pjɤ-tu.</FORM>
	</S>
	<S id="S002">
		<AUDIO start="6.82" end="9.05"/>
		<FORM kindOf="phono">tɕe qala nɯ wuma ʑo pjɤ-ɕqraʁ tɕe,</FORM>
	</S>
	<S id="S003">
		<AUDIO start="9.77" end="12.0"/>
		<FORM kindOf="phono">tɕendɤre ɯ-zda ra pjɯ-nɯβle ntsɯ pjɤ-ŋu.</FORM>
	</S>
	<S id="S004">
		<AUDIO start="12.83" end="15.81"/>
		<FORM kindOf="phono">tɕe tɯ-ɣjɤn tɕe tɕe qala nɯ βɣa ɯ-pa zɯ lo-ɕe.</FORM>
	</S>
	<S id="S005">
		<AUDIO start="16.65" end="20.76"/>
		<FORM kindOf="phono">βɣa ɯ-pa zɯ lo-ɕe tɕe tɕe nɯtɕu chɤ-nɯkhɤlɤmdzɯmdzɯ tɕe tɕe pjɤ-rɤʑi.</FORM>
	</S>
	<S id="S006">
		<AUDIO start="21.54" end="23.73"/>
		<FORM kindOf="phono">tɕe nɯ jamar tɕe kɯrtsɤɣ ci jo-ɣi.</FORM>
	</S>
	<S id="S007">
		<AUDIO start="24.58" end="28.56"/>
		<FORM kindOf="phono">tɕendɤre "a-ʁi /kala/ qala nɯtɕu tɕhi ɲɯ-tɯ-nɤme ŋu?" to-ti</FORM>
	</S>
	<S id="S008">
		<AUDIO start="29.17" end="34.24"/>
		<FORM kindOf="phono">tɕe qala kɯ "wo a-pi, a-xtu ɲɯ-mŋɤm tɕe kɯreri pjɯ-rɤɣrɯ-a ŋu" to-ti.</FORM>
	</S>
	<S id="S009">
		<AUDIO start="34.88" end="38.81"/>
		<FORM kindOf="phono">"pjɯ-rɤɣrɯ-a ŋu ma a-xtu ɲɯ-mŋɤm tɕe ki tu-kɯ-fse phɤn ɲɯ-ti-nɯ tɕe,</FORM>
	</S>
	<S id="S010">
		<AUDIO start="39.28" end="40.75"/>
		<FORM kindOf="phono">tɕe ku-rɤɣrɯ-a" to-ti.</FORM>
	</S>
	<S id="S011">
		<AUDIO start="41.4" end="44.2"/>
		<FORM kindOf="phono">"wo a-ʁi /kɯ/ a-qala, aʑo kɯnɤ a-xtu ɲɯ-mŋɤm tɕe, </FORM>
	</S>
	<S id="S012">
		<AUDIO start="44.53" end="46.59"/>
		<FORM kindOf="phono">nɯ tu-kɯ-fse tɕe ɲɯ-phɤn ɯ́-ŋu?" to-ti ri,</FORM>
	</S>
	<S id="S013">
		<AUDIO start="47.01" end="48.68"/>
		<FORM kindOf="phono">"wo ɲɯ-phɤn nɤ" to-ti tɕe,</FORM>
	</S>
	<S id="S014">
		<AUDIO start="49.17" end="51.96"/>
		<FORM kindOf="phono">tɕe "tɕhi jamar ɲɯ-ra" to-ti ri,</FORM>
	</S>
	<S id="S015">
		<AUDIO start="52.46" end="56.48"/>
		<FORM kindOf="phono">"kukutɕu iɕqha βɣa ɯ-pa, /tɤjpɣom lo/ iɕqha tɕhɯŋkhɤr ŋu low, </FORM>
	</S>
	<S id="S016">
		<AUDIO start="56.9" end="60.65"/>
		<FORM kindOf="phono">ɯnɯnɯ ɯ-thɤcu tɯ-ci chɯ-kɯ-lɤt nɯnɯ qartsɯ pjɤ-ŋu tɕe ɲɤ-jpɣom</FORM>
	</S>
	<S id="S017">
		<AUDIO start="61.29" end="63.89"/>
		<FORM kindOf="phono">tɕe nɯnɯ ɯ-taʁ nɯtɕu chɯ-kɯ-nɯkhɤlɤmdzɯmdzɯ tɕe,</FORM>
	</S>
	<S id="S018">
		<AUDIO start="64.3" end="68.78"/>
		<FORM kindOf="phono">nɯnɯ tɯ-mphɯz pjɯ́-wɣ-tshoʁ tɕe tɕe nɯtɕu χsɯ-sŋi χsɤ-rʑaʁ ku-kɯ-rɤʑi tɕe,</FORM>
	</S>
	<S id="S019">
		<AUDIO start="69.15" end="71.14"/>
		<FORM kindOf="phono">χsɯ-sŋi χsɤ-rʑaʁ tɤ-mtshɤt ʑo tɕe,</FORM>
	</S>
	<S id="S020">
		<AUDIO start="71.32" end="74.5"/>
		<FORM kindOf="phono">tɯ-mphɯz chɯ́-wɣ-nɤstɤr ʑo tɕe tɕe ɲɯ-phɤn" to-ti.</FORM>
	</S>
	<S id="S021">
		<AUDIO start="76.45" end="80.69"/>
		<FORM kindOf="phono">tɕendɤre kɯrtsɤɣ kɯ "wo maka qhendɤre aʑo nɯ tu-fse-a ntshi ma</FORM>
	</S>
	<S id="S022">
		<AUDIO start="81.13" end="84.0"/>
		<FORM kindOf="phono">a-xtu ɯ-tɯ-mŋɤm kɯ mɯ́j-cha-a, kɤ-nɤɕqa mɯ́j-cha-a" to-ti.</FORM>
	</S>
	<S id="S023">
		<AUDIO start="84.0" end="88.15"/>
		<FORM kindOf="phono">"wo ɲɯ-pe tɕe tɕe kukutɕu, nɤkinɯ, iɕqha nɯ, </FORM>
	</S>
	<S id="S024">
		<AUDIO start="88.83" end="92.67"/>
		<FORM kindOf="phono">a-kɤ-tɯ-ɤmdzɯ qhe, χsɯ-sŋi χsɤ-rʑaʁ a-kɤ-tɯ-ɤmdzɯ qhe,</FORM>
	</S>
	<S id="S025">
		<AUDIO start="93.08" end="97.23"/>
		<FORM kindOf="phono">tɕe nɯnɯ tɤ-mtshɤt qhe nɤ-mphɯz a-thɯ-tɯ-nɤstɤr ʑo a-jɤ-tɯ-ɕe qhe </FORM>
	</S>
	<S id="S026">
		<AUDIO start="97.23" end="98.74"/>
		<FORM kindOf="phono">tɕe wuma ʑo ɲɯ-phɤn" to-ti.</FORM>
	</S>
	<S id="S027">
		<AUDIO start="99.69" end="103.29"/>
		<FORM kindOf="phono">tɕendɤre "ɣa" to-ti qhe qala nɯ jo-nɯɕe.</FORM>
	</S>
	<S id="S028">
		<AUDIO start="104.03" end="111.04"/>
		<FORM kindOf="phono">qala nɯ jo-nɯɕe qhe tɕe kɯrtsɤɣ nɯ nɯnɯtɕu, nɤki, wuma ʑo pjɤ-mɯɕtaʁ nɤ matɕi χsɯ-sŋi χsɤ-rʑaʁ pjɤ-ra tɕe,</FORM>
	</S>
	<S id="S029">
		<AUDIO start="111.37" end="116.2"/>
		<FORM kindOf="phono">tɕendɤre nɯtɕu ɯ-mphɯz pjɤ-sɤtsa tɕe chɤ-nɯkhɤlɤmdzɯmdzɯ tɕe pjɤ-rɤʑi tɕe</FORM>
	</S>
	<S id="S030">
		<AUDIO start="116.67" end="118.25"/>
		<FORM kindOf="phono">χsɯ-sŋi χsɤ-rʑaʁ to-tsu.</FORM>
	</S>
	<S id="S031">
		<AUDIO start="118.79" end="120.85"/>
		<FORM kindOf="phono">tɕendɤre "tɤ-mtshɤt ŋu" ɲɤ-sɯso tɕe,</FORM>
	</S>
	<S id="S032">
		<AUDIO start="121.17" end="123.99"/>
		<FORM kindOf="phono">tɕendɤre /ch/ ɯ-mphɯz chɤ-nɤstɤr ʑo tɕe jo-rɟɯɣ.</FORM>
	</S>
	<S id="S033">
		<AUDIO start="124.54" end="128.67"/>
		<FORM kindOf="phono">tɕeri ɯ-mphɯz nɯnɯ iɕqha ɯ-pa tɤjpɣom tɕu pjɤ-ndzoʁ ma pjɤ-jpɣom.</FORM>
	</S>
	<S id="S034">
		<AUDIO start="129.28" end="132.37"/>
		<FORM kindOf="phono">tɕendɤre tɤjpɣom nɯ kɯ ɯ-mphɯz ɯ-ntɕhɯr pjɤ-nɯ-phɯt.</FORM>
	</S>
	<S id="S035">
		<AUDIO start="132.8" end="135.53"/>
		<FORM kindOf="phono">tɕe ɯ-sɤ-ɤmdzɯ ɯ-ku ʑo nɯ ɯ-ntɕhɯr pjɤ-nɯ-phɯt tɕendɤre,</FORM>
	</S>
	<S id="S036">
		<AUDIO start="135.9" end="139.27"/>
		<FORM kindOf="phono">ma ɯ-xtu kɤ-mna ra maʁ kɯ, mɤʑɯ ɯ-xtɤŋɤm pjɤ-ɬoʁ. </FORM>
	</S>
	<S id="S037">
		<AUDIO start="139.93" end="141.79"/>
		<FORM kindOf="phono">tɕendɤre jo-ɕe tɕe tɕendɤre, </FORM>
	</S>
	<S id="S038">
		<AUDIO start="142.2" end="145.46"/>
		<FORM kindOf="phono">"ki maka qala kɯ pjɤ́-wɣ-nɯβlu-a tɕe z-ɲɯ-ɕar-a ɲɯ-ntshi ma,</FORM>
	</S>
	<S id="S039">
		<AUDIO start="146.11" end="151.4"/>
		<FORM kindOf="phono">maka nɯ, nɤkinɯ, koŋla ʑo ɯ-ɕki ɕ-tu-sɤmɯtsam-a ɲɯ-ntshi ma</FORM>
	</S>
	<S id="S040">
		<AUDIO start="151.79" end="153.27"/>
		<FORM kindOf="phono">mɯ́j-pe, ɯ-tɯ-sɤnɤkhe nɯ, </FORM>
	</S>
	<S id="S041">
		<AUDIO start="153.64" end="155.9"/>
		<FORM kindOf="phono">a-sci ci ɕ-tu-nɤme-a ɲɯ-ntshi" ɲɤ-sɯso.</FORM>
	</S>
	<S id="S042">
		<AUDIO start="156.61" end="158.1"/>
		<FORM kindOf="phono">tɕendɤre qala ɲɤ-ɕar.</FORM>
	</S>
	<S id="S043">
		<AUDIO start="158.82" end="160.69"/>
		<FORM kindOf="phono">tɕe qala na-ɕar tɕe tɕendɤre </FORM>
	</S>
	<S id="S044">
		<AUDIO start="161.14" end="165.55"/>
		<FORM kindOf="phono">nɤkinɯ qala kɯ "wo a-pi kɯrtsɤɣ, nɤ-xtu ɯ-ɲɯ́-mna?" to-ti?</FORM>
	</S>
	<S id="S045">
		<AUDIO start="165.95" end="169.36"/>
		<FORM kindOf="phono">"a, nɤʑo rcanɯ maka, a-xtu kɤ-mna ra maʁ kɯ, </FORM>
	</S>
	<S id="S046">
		<AUDIO start="169.36" end="170.92"/>
		<FORM kindOf="phono">a-mphɯz ki ʑo tɤ-tɯ-stu-t tɕe,</FORM>
	</S>
	<S id="S047">
		<AUDIO start="171.33" end="174.33"/>
		<FORM kindOf="phono">ki a-mphɯz ɯ-tɯ-mŋɤm ɲɯ-saχaʁ ʑo tɕe,</FORM>
	</S>
	<S id="S048">
		<AUDIO start="174.33" end="176.46"/>
		<FORM kindOf="phono">maka tɕhi tu-fse ŋu ma mɤ-jɤɣ" to-ti. </FORM>
	</S>
	<S id="S049">
		<AUDIO start="176.89" end="180.82"/>
		<FORM kindOf="phono">"wo kɤ-thɯɣ nɤ, tɕe mɤ-ʁdɯɣ tɕe, aʑo tu-nɯsman-a" to-ti.</FORM>
	</S>
	<S id="S050">
		<AUDIO start="181.16" end="184.78"/>
		<FORM kindOf="phono">"aʑo kɯnɤ nɯ pɯ-fse ɕti ri, tɤ-znɯsman-a tɕe tɤ-mna-a ɕti" to-ti.</FORM>
	</S>
	<S id="S051">
		<AUDIO start="185.35" end="187.85"/>
		<FORM kindOf="phono">"tɕe  kɤ-znɯsmɤn tɕhi tú-wɣ-stu tɕe phɤn?" to-ti ri, </FORM>
	</S>
	<S id="S052">
		<AUDIO start="188.44" end="193.28"/>
		<FORM kindOf="phono">"wo tɕendɤre a-jɤ-tɯ-ɕe qhe nɯ, nɤki, jlɤkrɯ ci a-nɯ-tɯ-ɕar,</FORM>
	</S>
	<S id="S053">
		<AUDIO start="193.97" end="196.55"/>
		<FORM kindOf="phono">/jlɤ/ jlɤkrɯ kɤ́rɯri ci a-nɯ-tɯ-ɕar, </FORM>
	</S>
	<S id="S054">
		<AUDIO start="197.13" end="199.61"/>
		<FORM kindOf="phono">tɕendɤre hɤjtsu tɯ-khɯtsa a-nɯ-tɯ-ɕar</FORM>
	</S>
	<S id="S055">
		<AUDIO start="200.15" end="202.41"/>
		<FORM kindOf="phono">tɕe nɯ qarɤt ci a-nɯ-tɯ-ɕar tɕe,</FORM>
	</S>
	<S id="S056">
		<AUDIO start="202.76" end="206.53"/>
		<FORM kindOf="phono">nɯ χsɯ-tɯphu nɯ a-jɤ-tɯ-ɣɯt tɕe tɕe a-jɤ-tɯ-ɣi tɕe tu-nɯsman-a" to-ti.</FORM>
	</S>
	<S id="S057">
		<AUDIO start="207.33" end="209.16"/>
		<FORM kindOf="phono">tɕendɤre "tu-ɣɤmne-a ɕti" to-ti.</FORM>
	</S>
	<S id="S058">
		<AUDIO start="209.91" end="212.32"/>
		<FORM kindOf="phono">tɕendɤre kɯrtsɤɣ nɯ kɯ nɯra z-ɲɤ-ɕar.</FORM>
	</S>
	<S id="S059">
		<AUDIO start="213.02" end="217.7"/>
		<FORM kindOf="phono">tɕendɤre jlɤkrɯ ci ɲɤ-ɕar, qarɤt ci tɕe /ɯku/ ɯ-jŋoʁ kɯ-tu nɯ ɲɤ-ɕar, </FORM>
	</S>
	<S id="S060">
		<AUDIO start="218.23" end="220.15"/>
		<FORM kindOf="phono">tɕendɤre hɤjtsu tɯ-khɯtsa ɲɤ-ɕar.</FORM>
	</S>
	<S id="S061">
		<AUDIO start="220.93" end="222.14"/>
		<FORM kindOf="phono">tɕendɤre jo-ɣɯt.</FORM>
	</S>
	<S id="S062">
		<AUDIO start="222.82" end="225.8"/>
		<FORM kindOf="phono">tɕendɤre "jɤ-ɣɯt-a ŋu tɕe, a-mphɯz tɤ-nɯsmɤn ra" to-ti.</FORM>
	</S>
	<S id="S063">
		<AUDIO start="226.29" end="228.06"/>
		<FORM kindOf="phono">"a jɤɣ jɤɣ tɕe, nɤki,</FORM>
	</S>
	<S id="S064">
		<AUDIO start="228.06" end="231.79"/>
		<FORM kindOf="phono">tɕelo nɯ tɕe, jlɤkrɯ nɯ /tɤɕ/ taʁ tɤ-ɕthɯz tɕe tɤ-ɕɯɴqoʁ,</FORM>
	</S>
	<S id="S065">
		<AUDIO start="232.47" end="235.98"/>
		<FORM kindOf="phono">tɕe ɯ-ŋgɯ nɯtɕu nɤ-ku pa pɯ-ɕthɯz tɕe nɯtɕu kɤ-rɤʑi.</FORM>
	</S>
	<S id="S066">
		<AUDIO start="236.43" end="240.32"/>
		<FORM kindOf="phono">ɯ-rkɯ nɯnɯ tɕu, hɤjtsu tɯ-khɯtsa cho qarɤt nɯ nɯ-te" to-ti.</FORM>
	</S>
	<S id="S067">
		<AUDIO start="241.86" end="247.06"/>
		<FORM kindOf="phono">tɕendɤre nɯra to-stu tɕe tɕe kɯrtsɤɣ nɯ kɯ jlɤkrɯ nɯ to-ɕɯɴqoʁ tɕe,</FORM>
	</S>
	<S id="S068">
		<AUDIO start="247.13" end="249.45"/>
		<FORM kindOf="phono">si ɯ-rtaʁ nɯtɕu ɯ-ku /toɕ/ to-ɕɯɴqoʁ.</FORM>
	</S>
	<S id="S069">
		<AUDIO start="249.82" end="254.81"/>
		<FORM kindOf="phono">ɯ-ŋgɯ nɯtɕu ɯʑo kɯ ɯ-ku, kuxtɕo ɯ-qa zɯ ɯ-ku pa pjɤ-ɕthɯz, ɯ-mphɯz taʁ to-ɕthɯz.</FORM>
	</S>
	<S id="S070">
		<AUDIO start="255.31" end="256.5"/>
		<FORM kindOf="phono">tɕe nɯ ɯ-ŋgɯ pjɤ-ɕe.</FORM>
	</S>
	<S id="S071">
		<AUDIO start="257.1" end="263.98"/>
		<FORM kindOf="phono">tɕendɤre qala kɯ, nɤkinɯ, hɤjtsu tɯ-khɯtsa nɯ to-mɟa tɕe ɯ-mphɯz ɯ-tɯ-ɣmaz ɯ-taʁ nɯ tɕu boʁ ʑo pjɤ-lɤt.</FORM>
	</S>
	<S id="S072">
		<AUDIO start="264.76" end="268.38"/>
		<FORM kindOf="phono">"wo a-mphɯz ɯ-tɯ-mŋɤm, mɤʑɯ nɯ-tɯ-ɣɤthɯ-t ɕti to-ti ri, </FORM>
	</S>
	<S id="S073">
		<AUDIO start="268.7" end="269.71"/>
		<FORM kindOf="phono">"mɤ-ʁdɯɣ mɤ-ʁdɯɣ" to-ti </FORM>
	</S>
	<S id="S074">
		<AUDIO start="269.71" end="275.61"/>
		<FORM kindOf="phono">tɕe qarɤt to-mɟa tɕe kuxtɕo ɯ-ri nɯ chɤ-znɤstɤr ʑo /chɤ/, nɤkinɯ, chɤ-zrɤɕi.</FORM>
	</S>
	<S id="S075">
		<AUDIO start="275.88" end="281.51"/>
		<FORM kindOf="phono">tɕendɤre kuxtɕo cho kɯrtsɤɣ nɯni kɤ-ɤtʂoʁloʁ ʑo kɯ-fse ɯ-pa nɯtɕu pjɤ-ndʐaβ-ndʑi pjɤ-nɯ-ɕe-ndʑi. </FORM>
	</S>
	<S id="S076">
		<AUDIO start="282.32" end="286.64"/>
		<FORM kindOf="phono">tɕendɤre qala kɯ ɲɤ-βde tɕe jo-nɯɕe ma tɕe kɯrtsɤɣ pjɤ-si </FORM>
	</S>
	<S id="S077">
		<AUDIO start="287.51" end="290.19"/>
		<FORM kindOf="phono">tɕe nɯ ma ɯ-ɕki "jɤ-ɣi ra" ɯ-kɯ-ti pjɤ-me </FORM>
	</S>
	<S id="S078">
		<AUDIO start="291.29" end="294.69"/>
		<FORM kindOf="phono">tɕe nɯnɯ tɕe qala kɯ nɯra kɯ-fse βlaβlu tu-βze pjɤ-ŋgrɤl.</FORM>
	</S>
</TEXT>