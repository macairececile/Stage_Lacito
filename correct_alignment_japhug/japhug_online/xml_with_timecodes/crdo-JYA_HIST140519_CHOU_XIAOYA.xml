<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140519_CHOU_XIAOYA" xml:lang="jya">
	<HEADER>
		<TITLE>crdo-JYA_HIST140519_CHOU_XIAOYA</TITLE>
		<SOUNDFILE href="hist140519_chou_xiaoya.wav"/>
	</HEADER>
	<S id="S001">
		<AUDIO start="0.76" end="7.13"/>
		<FORM kindOf="phono">tɕe tɕhɯpɣa kɯ-sɤjloʁ ci, yazi, kɯ-sɤjloʁ tɕhɯpɣa kɤ-ti pjɤ-ŋu.</FORM>
	</S>
	<S id="S002">
		<AUDIO start="8.11" end="15.56"/>
		<FORM kindOf="phono">tɕendɤre nɤki, xiangxia nɯnɯ, iɕqha jɯl sɤtɕha nɯnɯra wuma ʑo pjɤ-mpɕɤr,</FORM>
	</S>
	<S id="S003">
		<AUDIO start="16.37" end="19.42"/>
		<FORM kindOf="phono">tɕe thamtham wuma ftɕar ɯ-χcɤl ʑo pjɤ-ŋu tɕe,</FORM>
	</S>
	<S id="S004">
		<AUDIO start="20.04" end="22.4"/>
		<FORM kindOf="phono">nɤki, qaj nɯra pjɤ-qarŋe ʑo, </FORM>
	</S>
	<S id="S005">
		<AUDIO start="23.16" end="25.08"/>
		<FORM kindOf="phono">tɕendɤre iɕqha nɯ, </FORM>
	</S>
	<S id="S006">
		<AUDIO start="25.9" end="33.43"/>
		<FORM kindOf="phono">tɯ-tɤrmbɯ tɯ-tɤrmbɯ ɣɯ iɕqha xɕaj nɯ-kɯ-rom nɯra, nɤkinɯ iɕqha,</FORM>
	</S>
	<S id="S007">
		<AUDIO start="33.43" end="35.22"/>
		<FORM kindOf="phono">muchang nɯtɕu to-rmbɯ-nɯ tɕe,</FORM>
	</S>
	<S id="S008">
		<AUDIO start="35.71" end="37.12"/>
		<FORM kindOf="phono">muchang nɯ nɤrwa ɲɯ-ŋu,</FORM>
	</S>
	<S id="S009">
		<AUDIO start="37.58" end="40.12"/>
		<FORM kindOf="phono">nɤrwa ɣɯ ɯ-rkɯ nɯra sɯŋgɯ ɲɯ-ŋu tɕe,</FORM>
	</S>
	<S id="S010">
		<AUDIO start="40.51" end="42.68"/>
		<FORM kindOf="phono">ɯnɯnɯ tɕu cɯβloʁ kɯ-wxti ci pjɤ-tu.</FORM>
	</S>
	<S id="S011">
		<AUDIO start="43.36" end="50.11"/>
		<FORM kindOf="phono">tɕendɤre nɯnɯ cɯβloʁ ɯ-ŋgɯ nɯtɕu iɕqha, yazi tɤ-mu nɯnɯ kɯ, ɯ-pɯ pjɤ-k-ɤsɯ-ɕɯm-ci.</FORM>
	</S>
	<S id="S012">
		<AUDIO start="50.88" end="53.5"/>
		<FORM kindOf="phono">ɯ-pɯ pjɤ-k-ɤsɯ-ɕɯm-ci, "phaʁ" to-ti tɕe,</FORM>
	</S>
	<S id="S013">
		<AUDIO start="54.12" end="56.37"/>
		<FORM kindOf="phono">tɕendɤre tɤ-ŋgɯm tɯ-rdoʁ ɲɤ-mbaʁ.</FORM>
	</S>
	<S id="S014">
		<AUDIO start="57.16" end="64.67"/>
		<FORM kindOf="phono">ɲɤ-mbaʁ tɕe tɕendɤre ɯ-ŋgɯ nɯtɕu, nɤkinɯ, yazi ɯ-pɯ nɯ kɯ-qarŋɯrŋe ci ʑo pjɤ-ŋu tɕe ma,</FORM>
	</S>
	<S id="S015">
		<AUDIO start="65.06" end="67.31"/>
		<FORM kindOf="phono">pjɤ-ɣɤjɤrjɤr ʑo tɕe ɲɤ-nɯɬoʁ tɕe ma, </FORM>
	</S>
	<S id="S016">
		<AUDIO start="67.66" end="72.26"/>
		<FORM kindOf="phono">ci ci tu-ndzur, ci ci pjɯ-cha, ci ci pjɯ-ndʐaβ kɯ-fse ʑo nɯ mɤ-kɯ-cha kɯ-fse nɯ ɲɤ-nɯɬoʁ.</FORM>
	</S>
	<S id="S017">
		<AUDIO start="73.03" end="79.58"/>
		<FORM kindOf="phono">tɕendɤre nɤkinɯ, yazi tɤ-mu wuma ʑo pjɤ-rga ri, li "phaʁ" to-ti tɕe,</FORM>
	</S>
	<S id="S018">
		<AUDIO start="79.93" end="84.32"/>
		<FORM kindOf="phono">li ci ɲɤ-mbaʁ tɕe, nɯ ɯ-ŋgɯ nɯtɕu li ci yazi ɯ-pɯ ci ɲɤ-nɯɬoʁ.</FORM>
	</S>
	<S id="S019">
		<AUDIO start="84.96" end="89.76"/>
		<FORM kindOf="phono">tɕendɤre tɯ-rdoʁ nɤ ʁnɯ-rdoʁ ntsɯ nɯ kɯ-fse tɤ-ŋgɯm ɯ-ŋgɯ nɯtɕu ɲɤ-nɯɬoʁ-nɯ.</FORM>
	</S>
	<S id="S020">
		<AUDIO start="90.32" end="92.82"/>
		<FORM kindOf="phono">tɕeri tɯ-rdoʁ nɯnɯ wuma ʑo pjɤ-wxti ri,</FORM>
	</S>
	<S id="S021">
		<AUDIO start="93.4" end="96.81"/>
		<FORM kindOf="phono">maka kɯ-saχsɤl kɯ-mɯnmu cho pjɤ-me </FORM>
	</S>
	<S id="S022">
		<AUDIO start="97.38" end="100.64"/>
		<FORM kindOf="phono">tɕendɤre tɤ-mu nɯ, iɕqha yazi tɤ-mu nɯ kɯ hanɯni</FORM>
	</S>
	<S id="S023">
		<AUDIO start="100.64" end="102.8"/>
		<FORM kindOf="phono">/ɲɤnɤsɤɣ/ ɲɤ-nɯzdɯɣ ʑo pjɤ-tsu.</FORM>
	</S>
	<S id="S024">
		<AUDIO start="103.42" end="107.58"/>
		<FORM kindOf="phono">tɕeri "phaʁ" to-ti tɕe, stu kɯ-maqhu nɯnɯ li ɲɤ-mbaʁ,</FORM>
	</S>
	<S id="S025">
		<AUDIO start="108.17" end="111.48"/>
		<FORM kindOf="phono">tɕeri "ɣɯ-jɤ-ru-nɯ woma, tɕhi ku-nnɯ-ŋu kɯma?</FORM>
	</S>
	<S id="S026">
		<AUDIO start="111.95" end="115.86"/>
		<FORM kindOf="phono">kɯmaʁ, nɤki, yazi ɯ-pɯ nɯra /mɯ́j/, nɤki, kɯ-fse, </FORM>
	</S>
	<S id="S027">
		<AUDIO start="116.21" end="119.36"/>
		<FORM kindOf="phono">wuma kɯ-qarŋɯ-rŋe kɯ-sɤjndɯ-jndɤt ʑo ɲɯ-maʁ kɯ maka,</FORM>
	</S>
	<S id="S028">
		<AUDIO start="119.72" end="124.65"/>
		<FORM kindOf="phono">ɯʑo ri kɯ-pɣi, ɯʑo ri kɯ-sɤjloʁ ci kɯ-wxti ci ɲɯ-ŋu" to-ti.</FORM>
	</S>
	<S id="S029">
		<AUDIO start="125.01" end="131.17"/>
		<FORM kindOf="phono">tɕendɤre yazi tɤ-mu nɯ kɯ khro mɤ-kɤ-nɤstu kɯ-fse, to-nɤrtɯrtoʁ ri,</FORM>
	</S>
	<S id="S030">
		<AUDIO start="131.54" end="134.88"/>
		<FORM kindOf="phono">"ki aʑo a-pɯ ŋu ɕi kɯɣe?" to-ti. /ɲɤ/ to-ti.</FORM>
	</S>
	<S id="S031">
		<AUDIO start="135.39" end="140.57"/>
		<FORM kindOf="phono">tɕeri kɯkɯsthɯci kɯ-wxti nɯ, tɕeri li ɲɯ-sɤzdɯxpa matɕi, nɤki, </FORM>
	</S>
	<S id="S032">
		<AUDIO start="140.57" end="148.58"/>
		<FORM kindOf="phono">yazi tɤ-mu nɯ kɯ li, nɤkinɯ, ɯʑo ɣɯ ɯ-pɯ ci nɯra, ɯ-kɤ-nɤjndɤt nɯra nɯra nɯ-rca tɕe, ko-zrɤʑi.</FORM>
	</S>
	<S id="S033">
		<AUDIO start="150.29" end="159.74"/>
		<FORM kindOf="phono">tɕendɤre yazi tɤ-mu nɯ kɯ, iɕqha, yazi kɯ-sɤjloʁ tɤ-pɯ nɯnɯ, nɤkinɯ, jo-nɯtsɯm tɕe tɕe nɯtɕu tɕe,</FORM>
	</S>
	<S id="S034">
		<AUDIO start="159.74" end="164.5"/>
		<FORM kindOf="phono">kɯmaʁ yazi ci jo-ɣi tɕe pjɤ-mto tɕe, to-ɣɤɕqali ʑo,</FORM>
	</S>
	<S id="S035">
		<AUDIO start="164.82" end="168.94"/>
		<FORM kindOf="phono">"wo, ɣɯ-jɤ-ru-nɯ ɣɯ-jɤ-ru-nɯ ma ki ɯ-tɯ-sɤjloʁ nɯ" to-ti ɲɯ-ŋu.</FORM>
	</S>
	<S id="S036">
		<AUDIO start="169.69" end="175.43"/>
		<FORM kindOf="phono">tɕendɤre kɤ-ti ta-sthɯt qhendɤre, jo-ɣi qhe, nɯnɯ yazi ɯ-pɯ kɯ-sɤjloʁ nɯ to-nɤmtsioʁ.</FORM>
	</S>
	<S id="S037">
		<AUDIO start="176.21" end="180.85"/>
		<FORM kindOf="phono">tɕendɤre yazi tɤ-mu nɯ kɯ to-ti tɕe "nɯ tɕhi ɲɯ-tɯ-nɤme ŋu matɕi, </FORM>
	</S>
	<S id="S038">
		<AUDIO start="181.22" end="185.26"/>
		<FORM kindOf="phono">ɯʑo kɯ tɯrme, nɤki, to-nɯsnɯɲaʁ ri maŋe" nɯra to-ti,</FORM>
	</S>
	<S id="S039">
		<AUDIO start="185.88" end="192.97"/>
		<FORM kindOf="phono">tɕendɤre kɤsɯfse kɯ nɯnɯ, nɤki, kɯ-sɤjlɯjloʁ nɯnɯ, "yazi ɯ-pɯ kɯ-sɤjloʁ" to-sɤrmi-nɯ.</FORM>
	</S>
	<S id="S040">
		<AUDIO start="193.79" end="208.26"/>
		<FORM kindOf="phono">tɕe nɯ yazi kɯ-sɤjloʁ nɯnɯ nongchang nɯnɯtɕu iɕqha, tɤ-rɤku ɯ-kɯ-ji nɯnɯtɕu zɯ, nɯ-ŋgɯ ɣɯ fsapaʁ thamtɕɤt nɯ kɯ maka mɯ-pjɤ-nɯrga-nɯ.</FORM>
	</S>
	<S id="S041">
		<AUDIO start="208.78" end="211.57"/>
		<FORM kindOf="phono">tɕe tu-nɤkhe-nɯ, tu-nɯsnɯɲaʁ-nɯ ra pjɤ-ŋu.</FORM>
	</S>
	<S id="S042">
		<AUDIO start="212.15" end="219.01"/>
		<FORM kindOf="phono">tɯ-sŋi tɕe tɕendɤre, ɯʑo ɣɯ, nɤkinɯ, ɯ-rca ɯ-pi ɯ-ʁi nɯra kɯ nɯ tú-wɣ-nɤmtsioʁ pjɤ-ŋu,</FORM>
	</S>
	<S id="S043">
		<AUDIO start="219.46" end="221.71"/>
		<FORM kindOf="phono">tɕe /tu/ nɤkinɯ, tu-ɣɤɕqali-nɯ tɕe, </FORM>
	</S>
	<S id="S044">
		<AUDIO start="222.08" end="227.59"/>
		<FORM kindOf="phono">/kɤ/ "nɤʑo ndɤre, lɯlu kɯ a-tɤ-tɯ́-wɣ-ndza, a-jɤ-tɯ́-wɣ-nɯtsɯm kɯ ɲɯ-mna, kɯ-sɤjlɯjloʁ" nɯra to-ti-nɯ.</FORM>
	</S>
	<S id="S045">
		<AUDIO start="228.11" end="233.89"/>
		<FORM kindOf="phono">tɕendɤre tɤ-mu nɯ kɯ li kɤ-βri ftɕaka mɯ-to-βzu qhendɤre, nɤki,</FORM>
	</S>
	<S id="S046">
		<AUDIO start="234.44" end="239.99"/>
		<FORM kindOf="phono">nɯnɯ yazi kɯ-sɤjloʁ ɯ-pɯ nɯ kɯ wuma ʑo pjɤ-nɤsɤɣdɯɣ, pjɤ-nɯsɯmɯzdɯɣ.</FORM>
	</S>
	<S id="S047">
		<AUDIO start="240.49" end="244.05"/>
		<FORM kindOf="phono">tɕendɤre tɤ-ɣur ɯ-rchɤβ tɕe jo-nɯɬoʁ tɕe jo-nɯɕe.</FORM>
	</S>
	<S id="S048">
		<AUDIO start="244.77" end="250.86"/>
		<FORM kindOf="phono">jo-nɯɕe tɕe tɕendɤre, jo-ɕe nɤ jo-ɕe tɕe tɕendɤre jo-ɲat tɕe, </FORM>
	</S>
	<S id="S049">
		<AUDIO start="251.42" end="256.84"/>
		<FORM kindOf="phono">nɤki sɯŋgɯ tɕe iɕqha, yazi nɯ-kɯ-χsu kɯ-me nɯnɯra nɯ-rchɤβ nɯtɕu zɯ </FORM>
	</S>
	<S id="S050">
		<AUDIO start="257.31" end="259.91"/>
		<FORM kindOf="phono">ɯnɯnɯtɕu ci tɕhɯmɲɯɣ kɯ-tu ci pjɤ-tu tɕe, </FORM>
	</S>
	<S id="S051">
		<AUDIO start="260.31" end="263.32"/>
		<FORM kindOf="phono">ɯnɯnɯtɕu tɕe tɕendɤre ko-nɯ-rŋgɯ qhe pjɤ-nɯʑɯβ.</FORM>
	</S>
	<S id="S052">
		<AUDIO start="264.0" end="267.11"/>
		<FORM kindOf="phono">pjɤ-nɯʑɯβ qhe ɯ-fsosoz qhe tɕendɤre nɤkinɯ,</FORM>
	</S>
	<S id="S053">
		<AUDIO start="267.71" end="271.89"/>
		<FORM kindOf="phono">yazi, ci yazi, iɕqha sɯŋgɯ yazi nɯra chɤ-sta-nɯ.</FORM>
	</S>
	<S id="S054">
		<AUDIO start="272.39" end="275.16"/>
		<FORM kindOf="phono">tɕendɤre to-thu-nɯ: "nɤʑo ɕɯ tɯ-ŋu?" to-ti-nɯ ri,</FORM>
	</S>
	<S id="S055">
		<AUDIO start="275.6" end="280.37"/>
		<FORM kindOf="phono">iɕqha yazi ɯ-pɯ kɯ-sɤjlɯjloʁ nɯ kɯ nɯ-ɕki tɕe ɯ-ku ra pjɤ-sɤŋoʁŋoʁ</FORM>
	</S>
	<S id="S056">
		<AUDIO start="280.72" end="285.06"/>
		<FORM kindOf="phono">"tɕetha ɯ-mɤ-tú-wɣ-nɤzda-a-nɯ tɕetha, a-mɤ-jɤ́-wɣ-no-a-nɯ" ɲɤ-sɯso </FORM>
	</S>
	<S id="S057">
		<AUDIO start="285.57" end="288.1"/>
		<FORM kindOf="phono">tɕe ma to-nɯmɲɯtɕhɤz tɕe to-sɤzda kɤ-ti, </FORM>
	</S>
	<S id="S058">
		<AUDIO start="288.75" end="292.84"/>
		<FORM kindOf="phono">tɕendɤre tɯtɯrca ʁnɯ-sŋi pjɤ-rɤʑi-nɯ, </FORM>
	</S>
	<S id="S059">
		<AUDIO start="293.17" end="298.81"/>
		<FORM kindOf="phono">ʁnɯ-sŋi pjɤ-rɤʑi-nɯ tɕe tɕe nɯ ɯ-fsosoz nɯtɕu tɕe tɕendɤre, nɤki,</FORM>
	</S>
	<S id="S060">
		<AUDIO start="298.81" end="301.72"/>
		<FORM kindOf="phono">thɯ-sta-nɯ nɯtɕu tɕe tɕendɤre, </FORM>
	</S>
	<S id="S061">
		<AUDIO start="302.37" end="306.08"/>
		<FORM kindOf="phono">iɕqha nɯ, tɤ-zgra ci jo-ɣi tɕe "phaʁ phaʁ phaʁ" to-ti tɕe,</FORM>
	</S>
	<S id="S062">
		<AUDIO start="306.45" end="308.04"/>
		<FORM kindOf="phono">nɯ ɕɤmɯɣdɯ ɯ-zgra pjɤ-ŋu tɕe </FORM>
	</S>
	<S id="S063">
		<AUDIO start="308.49" end="312.57"/>
		<FORM kindOf="phono">tɕendɤre iɕqha tɕhɯtoʁ ɯ-ku nɯnɯtɕu zɯ, li nɤki,</FORM>
	</S>
	<S id="S064">
		<AUDIO start="312.57" end="316.51"/>
		<FORM kindOf="phono">tɤrʁaʁkɕi ɣɯ kɤ-ɤndzɯt ɣɯ ɯ-skɤt ra pjɤ-tu tɕendɤre, </FORM>
	</S>
	<S id="S065">
		<AUDIO start="316.51" end="318.4"/>
		<FORM kindOf="phono">kɯɣɤrʁaʁ ra jo-ɣi-nɯ.</FORM>
	</S>
	<S id="S066">
		<AUDIO start="318.91" end="322.0"/>
		<FORM kindOf="phono">tɕe kɯki yazi ɯ-pɯ kɯ-sɤjloʁ nɯnɯ wuma ʑo ɲɤ-mu,</FORM>
	</S>
	<S id="S067">
		<AUDIO start="322.83" end="327.26"/>
		<FORM kindOf="phono">tɕendɤre ri, ɯ-sɤ-ɤnbaʁ ri mɯ-pjɤ-mto qhe nɯ fse ʑo pjɤ-rɤʑi qhe, </FORM>
	</S>
	<S id="S068">
		<AUDIO start="327.69" end="328.93"/>
		<FORM kindOf="phono">tɕe "phoŋ" to-ti tɕe,</FORM>
	</S>
	<S id="S069">
		<AUDIO start="329.43" end="332.6"/>
		<FORM kindOf="phono">tɕe nɯnɯ tɕu tɕe, nɯ tɤ-zgra ci pjɤ-tu tɕe,</FORM>
	</S>
	<S id="S070">
		<AUDIO start="333.07" end="337.63"/>
		<FORM kindOf="phono">iɕqha nɤmkha kɯ-nɯqambɯmbjom qɯmdroŋ nɯ pjɤ́-wɣ-βde, tɯ-rdoʁ.</FORM>
	</S>
	<S id="S071">
		<AUDIO start="338.05" end="342.57"/>
		<FORM kindOf="phono">tɕendɤre yazi kɯ-sɤjloʁ ɣɯ ɯ-rkɯ ʑo pjɤ-ɣi.</FORM>
	</S>
	<S id="S072">
		<AUDIO start="342.57" end="347.07"/>
		<FORM kindOf="phono">yazi kɯ-sɤjloʁ nɯ, maka, tɤscɤr kɯ rca ɲɤ́-wɣ-sɤndzɯrndzɯr ʑo.</FORM>
	</S>
	<S id="S073">
		<AUDIO start="347.07" end="350.65"/>
		<FORM kindOf="phono">tɕendɤre kɯ-ɣɤxɯβxɯβ ci ʑo pjɤ-tu tɕe, tɕendɤre nɯtɕu tɕe,</FORM>
	</S>
	<S id="S074">
		<AUDIO start="351.18" end="357.24"/>
		<FORM kindOf="phono">iɕqha tɤrʁaʁkɕi nɯ kɯ rcanɯ, ɯ-sŋɯro ra χinɤχi ʑo pjɤ-stu jo-rɟɯɣ tɕe, jo-ɣi tɕe, </FORM>
	</S>
	<S id="S075">
		<AUDIO start="357.74" end="362.27"/>
		<FORM kindOf="phono">tɕendɤre yazi kɯ-sɤjloʁ nɯ pa-mto tɕe ci to-nɤmnɤm qhe tɕendɤre,</FORM>
	</S>
	<S id="S076">
		<AUDIO start="362.64" end="367.35"/>
		<FORM kindOf="phono">ɯ-rkɯ iɕqha qɯmdroŋ pɯ-kɯ-ɤtɤr nɯnɯ, ɯ-kɯr ɯ-ŋgɯ to-rku qhe jo-nɯtsɯm.</FORM>
	</S>
	<S id="S077">
		<AUDIO start="367.72" end="368.63"/>
		<FORM kindOf="phono">tɕe jo-nɯɕe.</FORM>
	</S>
	<S id="S078">
		<AUDIO start="369.17" end="376.13"/>
		<FORM kindOf="phono">tɕendɤre yazi kɯ-sɤjloʁ nɯ kɯ "wo maka tɯmɯ kɤrŋi pɯ-tɯ-χɕu ma" nɯra to-ti. </FORM>
	</S>
	<S id="S079">
		<AUDIO start="376.64" end="383.1"/>
		<FORM kindOf="phono">tɕendɤre "aʑo ndɤre ɲɯ-sɤjloʁ-a tɕe, tɤrʁaʁkɕi kɯnɤ ʑo kû-wɣ-mtsɯɣ-a mɯ́j-sɯsɤm" nɯra to-ti.</FORM>
	</S>
	<S id="S080">
		<AUDIO start="383.93" end="390.08"/>
		<FORM kindOf="phono">tɕendɤre yazi kɯ-sɤjloʁ nɯnɯ kɯ iɕqha, tɕhɯtoʁ ɯ-ku sɤtɕha nɯ ɲɤ-βde,</FORM>
	</S>
	<S id="S081">
		<AUDIO start="390.41" end="391.88"/>
		<FORM kindOf="phono">tɕe nɯtɕu tɕe ko-qanɯ.</FORM>
	</S>
	<S id="S082">
		<AUDIO start="392.38" end="397.2"/>
		<FORM kindOf="phono">tɕendɤre ku-rtoʁ tɕendɤre tʂu ɯ-rkɯ nɯtɕu kha ci kɯ-xtɕi ci pjɤ-tu.</FORM>
	</S>
	<S id="S083">
		<AUDIO start="397.63" end="400.27"/>
		<FORM kindOf="phono">tɕe nɯ ɯ-ŋgɯ nɯtɕu lo-ɕe tɕe tɕe pjɤ-nɯʑɯβ.</FORM>
	</S>
	<S id="S084">
		<AUDIO start="400.81" end="402.28"/>
		<FORM kindOf="phono">/pjɤ/ ko-rŋgɯ qhe pjɤ-nɯʑɯβ. </FORM>
	</S>
	<S id="S085">
		<AUDIO start="402.74" end="405.8"/>
		<FORM kindOf="phono">tɕe nɯnɯ kha ɯ-ŋgɯ nɯtɕu lɯlu ci, </FORM>
	</S>
	<S id="S086">
		<AUDIO start="406.21" end="410.63"/>
		<FORM kindOf="phono">tɕe kumpɣamu ci, mɤʑɯ rgɤnmɯ ci, nɯra pjɤ-rɤʑi-nɯ.</FORM>
	</S>
	<S id="S087">
		<AUDIO start="411.16" end="415.11"/>
		<FORM kindOf="phono">tɕe ɯ-fsosoz tɕe tɯmtɕi ʑo tɕe pjɤ́-wɣ-mto.</FORM>
	</S>
	<S id="S088">
		<AUDIO start="415.6" end="422.87"/>
		<FORM kindOf="phono">pjɤ́-wɣ-mto tɕe tɕe iɕqha tɤ-wi nɯ kɯ, rgɤnmɯ nɯ kɯ kɯki yazi ɯ-pɯ kɯ-sɤjlɯjloʁ nɯ to-rtoʁ.</FORM>
	</S>
	<S id="S089">
		<AUDIO start="423.47" end="426.41"/>
		<FORM kindOf="phono">to-rtoʁ tɕe "hanɯni ɲɯ-sɤjloʁ ri, </FORM>
	</S>
	<S id="S090">
		<AUDIO start="426.71" end="431.41"/>
		<FORM kindOf="phono">mɤ-ʁdɯɣ ma tɤ-ŋgɯm chɯ-lɤt, /chɯ-lɤt/ a-pɯ-cha tɕe pe" nɯra to-ti.</FORM>
	</S>
	<S id="S091">
		<AUDIO start="432.03" end="439.46"/>
		<FORM kindOf="phono">tɕeri nɯnɯ rgɤnmɯ nɯ kɯ, nɤkinɯ, sanggexingqi, xingqi χsɯm,</FORM>
	</S>
	<S id="S092">
		<AUDIO start="439.46" end="444.49"/>
		<FORM kindOf="phono">kɯɕnɯ-sŋi nɤ kɯɕnɯ-sŋi χsɯm ʑo ko-nɤjo.</FORM>
	</S>
	<S id="S093">
		<AUDIO start="444.88" end="450.19"/>
		<FORM kindOf="phono">nɯ yazi kɯ-sɤjloʁ nɯ chɯ-rɤŋgɯm pjɤ-me matɕi, nɤki, phu pjɤ-ɕti.</FORM>
	</S>
	<S id="S094">
		<AUDIO start="451.01" end="455.09"/>
		<FORM kindOf="phono">phu pjɤ-ɕti qhe chɯ-rɤŋgɯm pjɤ-me qhe tɕendɤre, nɤkinɯ,</FORM>
	</S>
	<S id="S095">
		<AUDIO start="455.42" end="458.23"/>
		<FORM kindOf="phono">tɕendɤre rgɤnmɯ nɯ mɯ-ɲɤ-rga qhe tɕendɤre</FORM>
	</S>
	<S id="S096">
		<AUDIO start="458.7" end="462.65"/>
		<FORM kindOf="phono">iɕqha kumpɣamu chonɤ lɯlu ni kɯnɤ li pjɤ́-wɣ-nɤsɤjloʁ.</FORM>
	</S>
	<S id="S097">
		<AUDIO start="463.25" end="470.48"/>
		<FORM kindOf="phono">tɕendɤre nɤki yazi ɯ-pɯ kɯ-sɤjloʁ nɯ li jo-nɯɕe tɕendɤre sɯŋgɯ chiz jo-zɣɯt.</FORM>
	</S>
	<S id="S098">
		<AUDIO start="470.81" end="474.71"/>
		<FORM kindOf="phono">sɯŋgɯ chiz jo-zɣɯt qhe tɕe ftɕar qhe, nɤkinɯ,</FORM>
	</S>
	<S id="S099">
		<AUDIO start="474.71" end="480.05"/>
		<FORM kindOf="phono">tɯ-ci ɯ-ŋgɯ ju-ɕe, qartsɯ qhe nɯra /su/ sɯjwaʁ pjɯ-kɯ-ŋgra ra ɲɯ-nɤrɯra.</FORM>
	</S>
	<S id="S100">
		<AUDIO start="480.42" end="482.36"/>
		<FORM kindOf="phono">tɕe nɯ kɯ-fse ɯ-rʑaʁ ɲɯ-ɕe pjɤ-ŋu tɕe,</FORM>
	</S>
	<S id="S101">
		<AUDIO start="482.76" end="486.43"/>
		<FORM kindOf="phono">tɕe kɯ-dɤn mɯ-to-tsu ma tɕendɤre nɤkinɯ, </FORM>
	</S>
	<S id="S102">
		<AUDIO start="486.43" end="488.67"/>
		<FORM kindOf="phono">tɤjpa ɯ-lɤt pjɤ-ʑa tɕe qartsɯ jo-ɣi </FORM>
	</S>
	<S id="S103">
		<AUDIO start="489.09" end="495.65"/>
		<FORM kindOf="phono">tɕendɤre ɯ-tɯ-ɣɤndʐo pjɤ-sɤre ʑo tɕe tɕendɤre yazi ɯ-pɯ kɯ-sɤjloʁ nɯ tɤndʐo kɯ to-ɣɤndzɯrndzɯr ʑo pjɤ-ɕti.</FORM>
	</S>
	<S id="S104">
		<AUDIO start="496.17" end="501.61"/>
		<FORM kindOf="phono">tɯ-sŋi tɕe tɕe nɯ tɤŋe nɯ pɯ-ɕqhlɤt ɯ-qhu tɕe tɕendɤre maka, </FORM>
	</S>
	<S id="S105">
		<AUDIO start="501.94" end="509.5"/>
		<FORM kindOf="phono">iɕqha nɯ, pɣa kɯ-wxti kɯ-mpɕɯ-mpɕɤr ʑo, nɤki, sɯŋgɯ nɯtɕu jo-nɯɬoʁ-nɯ,</FORM>
	</S>
	<S id="S106">
		<AUDIO start="510.03" end="517.38"/>
		<FORM kindOf="phono">tɕendɤre kɯki yazi ɯ-pɯ ki nɯnɯ sthɯci ʑo kɯ-mpɕɤr nɯ maka kɤ-mto mɯ-pjɤ-rɲo.</FORM>
	</S>
	<S id="S107">
		<AUDIO start="517.86" end="520.39"/>
		<FORM kindOf="phono">tɕema nɯ-tɯ-wɣrum kɯ pjɤ-nɤmbju ʑo, </FORM>
	</S>
	<S id="S108">
		<AUDIO start="520.67" end="524.8"/>
		<FORM kindOf="phono">nɯ-mke nɯra kɯ-rɲɟi qhe, kɯ-mpɯ kɯ-fse pjɤ-ŋu.</FORM>
	</S>
	<S id="S109">
		<AUDIO start="525.41" end="527.66"/>
		<FORM kindOf="phono">tɕe kɯki tiane kɤ-ti nɯ pjɤ-ŋu.</FORM>
	</S>
	<S id="S110">
		<AUDIO start="528.29" end="530.16"/>
		<FORM kindOf="phono">tɕe tiane kɤ-ti nɯ pjɤ-ŋu tɕe, </FORM>
	</S>
	<S id="S111">
		<AUDIO start="530.78" end="534.75"/>
		<FORM kindOf="phono">tɕendɤre iɕqha nɯ, ɲɯ-sɤŋo-nɯ tɕe, </FORM>
	</S>
	<S id="S112">
		<AUDIO start="535.08" end="538.51"/>
		<FORM kindOf="phono">maka nɯ-skɤt nɯ mɤ-kɯ-naχtɕɯɣ kɯ-fse tu-lɤt-nɯ pjɤ-ŋu,</FORM>
	</S>
	<S id="S113">
		<AUDIO start="538.51" end="542.24"/>
		<FORM kindOf="phono">kɯ-sɤmtshɤr, mɤ-kɯ-naχtɕɯɣ kɯ-fse tu-lɤt-nɯ pjɤ-ŋu tɕe,</FORM>
	</S>
	<S id="S114">
		<AUDIO start="542.24" end="545.0"/>
		<FORM kindOf="phono">nɯ-ʁar ra koŋla tu-sɤrphɤrphɤβ-nɯ pjɤ-cha-nɯ,</FORM>
	</S>
	<S id="S115">
		<AUDIO start="545.45" end="554.24"/>
		<FORM kindOf="phono">tɕendɤre wuma ʑo sɤtɕha kɯ-ɣɤndʐo nɯtɕu tɕe, tɕe/kɯm/ kɯ-mpja ɣɯ ɯ-rɟɤlkhɤβ nɯtɕu ju-ɕe-nɯ pjɤ-ŋu tɕe,</FORM>
	</S>
	<S id="S116">
		<AUDIO start="554.24" end="557.79"/>
		<FORM kindOf="phono">nɤki, tɤjpɣom mɤ-kɯ-βzu ɣɯ cɯβloʁ ɯ-taʁ tɕe ju-ɕe-nɯ pjɤ-ŋu tɕe,</FORM>
	</S>
	<S id="S117">
		<AUDIO start="558.26" end="566.81"/>
		<FORM kindOf="phono">yazi kɯ-sɤjlɯjloʁ nɯ kɯ "wo, aʑo tɤrca ju-ɕe-a a-pɯ-khɯ kɯ!" nɯra ɲɯ-sɯsɤm pjɤ-ŋu.</FORM>
	</S>
	<S id="S118">
		<AUDIO start="567.4" end="570.32"/>
		<FORM kindOf="phono">tɯ-ci ɯ-taʁ kɯnɤ, tɤjpɣom ko-ta tɕendɤre, </FORM>
	</S>
	<S id="S119">
		<AUDIO start="570.72" end="575.23"/>
		<FORM kindOf="phono">kɯki yazi ki nɯtɕu, tɤjpɣom ɯ-taʁ nɯtɕu ko-rŋgɯ.</FORM>
	</S>
	<S id="S120">
		<AUDIO start="575.89" end="578.09"/>
		<FORM kindOf="phono">tɕeri, ɲɯ-mɯnmu mɯ-ɲɤ-cha.</FORM>
	</S>
	<S id="S121">
		<AUDIO start="578.88" end="584.46"/>
		<FORM kindOf="phono">tɕendɤre soz tɯmtɕi tɕe, ndɤre li wuma ʑo li pjɤ-pe ma ŋkhorwapa ci,</FORM>
	</S>
	<S id="S122">
		<AUDIO start="584.98" end="589.5"/>
		<FORM kindOf="phono">tɤ-wa ci nɯtɕu pjɤ-ŋke tɕe pjɤ́-wɣ-mto qhe ɲɤ́-wɣ-znɯzdɯxpa qhe, </FORM>
	</S>
	<S id="S123">
		<AUDIO start="589.85" end="591.67"/>
		<FORM kindOf="phono">"wo kɯki nɤʑo nɤ-tɯ-sɤzdɯxpa ki, </FORM>
	</S>
	<S id="S124">
		<AUDIO start="591.67" end="595.69"/>
		<FORM kindOf="phono">nɯ tu-tɯ-fse /nɤj tu-kɯ-fse/ tɕetha /tɯs/ tɯ-jpɣom ɕti" to-ti qhe </FORM>
	</S>
	<S id="S125">
		<AUDIO start="596.17" end="599.17"/>
		<FORM kindOf="phono">to-mɟa qhendɤre to-rqoʁ qhe kha jo-nɯtsɯm,</FORM>
	</S>
	<S id="S126">
		<AUDIO start="599.85" end="604.06"/>
		<FORM kindOf="phono">tɕendɤre nɯ ŋkhorwapa nɯ ɣɯ ɯ-kha nɯnɯ wuma ʑo pjɤ-mpja qhendɤre,</FORM>
	</S>
	<S id="S127">
		<AUDIO start="604.66" end="607.57"/>
		<FORM kindOf="phono">nɯnɯ yazi ɯ-pɯ kɯ-sɤjlɯjloʁ nɯ li to-sɯsu.</FORM>
	</S>
	<S id="S128">
		<AUDIO start="608.21" end="611.89"/>
		<FORM kindOf="phono">tɕendɤre tɤ-pɤtso ra jo-ɣi-nɯ tɕe, ɯ-rca ɲɯ-ɤnɯɣro-nɯ pjɤ-ŋu, </FORM>
	</S>
	<S id="S129">
		<AUDIO start="612.43" end="617.13"/>
		<FORM kindOf="phono">tɕeri nɤki, "tɤ-pɤtso ra kɯ ɣɯ-nɯsnɯɲaʁ-a" ɲɯ-sɯsɤm qhe,</FORM>
	</S>
	<S id="S130">
		<AUDIO start="617.65" end="621.18"/>
		<FORM kindOf="phono">tɕendɤre ɯ-ʁar nɯ tu-sɤrphɤrphɤβ qhe ju-nɤphɯphɣo pjɤ-ŋu.</FORM>
	</S>
	<S id="S131">
		<AUDIO start="621.8" end="627.25"/>
		<FORM kindOf="phono">ju-nɤphɯphɣo pjɤ-ŋu qhendɤre, iɕqha /huangyou/ (tɯ-kri) kɤ-rku ɣɯ sɤlaŋphɤn ɯ-ŋgɯ nɯtɕu pjɤ-ɕe.</FORM>
	</S>
	<S id="S132">
		<AUDIO start="628.28" end="635.82"/>
		<FORM kindOf="phono">tɕendɤre kɯ-maqhu qhendɤre li nɯra tshitsuku to-nɯsroʁmbrɤt ʑo qhe to-nɯɬoʁ. </FORM>
	</S>
	<S id="S133">
		<AUDIO start="636.3" end="640.74"/>
		<FORM kindOf="phono">tɕeri, li nɤki iɕqha nɯ tɤjlu kɤ-rku ɯ-ŋgɯ zɯ ɕ-pjɤ-ɕe.</FORM>
	</S>
	<S id="S134">
		<AUDIO start="641.27" end="649.77"/>
		<FORM kindOf="phono">tɕendɤre iɕqha, nɤkinɯ, ŋkhorwapa ɣɯ nɯ ɣɯ ɯ-rʑaβ nɯ kɯ ɯ-xɕɤt tɯ-tu ʑo to-ɣɤɕqali ma pjɤ-nɤscɤr, </FORM>
	</S>
	<S id="S135">
		<AUDIO start="650.03" end="653.21"/>
		<FORM kindOf="phono">tɕe nɯ tɤ-pɤtso ra rcanɯ nɯ-xɕɤt tɯ-tu ʑo ɲɤ-nɤre-nɯ.</FORM>
	</S>
	<S id="S136">
		<AUDIO start="653.54" end="657.53"/>
		<FORM kindOf="phono">nɯ jamar tɕe tɕendɤre, nɤki, nɯ-khɤkɯm nɯ pjɤ-ɲɟɯ qhe,</FORM>
	</S>
	<S id="S137">
		<AUDIO start="658.02" end="660.77"/>
		<FORM kindOf="phono">tɕe nɯnɯ yazi ɯ-pɯ kɯ-sɤjloʁ nɯ jo-nɯ-ɕe.</FORM>
	</S>
	<S id="S138">
		<AUDIO start="661.14" end="662.85"/>
		<FORM kindOf="phono">jo-nɯqambɯmbjom qhe jo-nɯ-ɕe.</FORM>
	</S>
	<S id="S139">
		<AUDIO start="663.35" end="669.43"/>
		<FORM kindOf="phono">tɕendɤre kɯki wuma ʑo pjɤ-sɤzdɯxpa ma li sɯŋgɯ nɯtɕu, nɤkinɯ, </FORM>
	</S>
	<S id="S140">
		<AUDIO start="669.86" end="672.97"/>
		<FORM kindOf="phono">kɯ-mɯɕtɯɕtaʁ nɯnɯ, nɤki, ɲɤ-sthɯt, nɯtɕu pjɤ-rɤʑi qhe,</FORM>
	</S>
	<S id="S141">
		<AUDIO start="672.97" end="676.56"/>
		<FORM kindOf="phono">nɯ kɯ-ɣɤndʐo nɯ ɲɤ-k-ɤrɕo-ci qhe, (kɯ-ɣɤndʐo nɯ ɲɤ-jɤɣ)</FORM>
	</S>
	<S id="S142">
		<AUDIO start="677.14" end="683.64"/>
		<FORM kindOf="phono">tɕe tɤŋe li kɯ-mpɯ-mpja ʑo ɯ-thoʁ tɕe pjɤ-zɣɯt nɯtɕu tɕe tɕendɤre, χɕitka jo-ɣi.</FORM>
	</S>
	<S id="S143">
		<AUDIO start="684.16" end="687.93"/>
		<FORM kindOf="phono">χɕitka jo-ɣi tɕe tɕendɤre, iɕqha yazi ɯ-pɯ nɯ kɯ,</FORM>
	</S>
	<S id="S144">
		<AUDIO start="688.4" end="690.81"/>
		<FORM kindOf="phono">"wo aʑo ndɤre" tɕendɤre, </FORM>
	</S>
	<S id="S145">
		<AUDIO start="690.95" end="694.84"/>
		<FORM kindOf="phono">tɕe ɲɯ-sɤŋo tɕe, koŋla ʑo ɯ-xɕɤt ra to-tu, chɤ-nɤrko kɯ-fse.</FORM>
	</S>
	<S id="S146">
		<AUDIO start="695.76" end="700.39"/>
		<FORM kindOf="phono">tɕendɤre, nɤkinɯ, ɯ-rpaʁ ci to-sɤɟɯɣlɯɣ tɕe,</FORM>
	</S>
	<S id="S147">
		<AUDIO start="700.39" end="702.0"/>
		<FORM kindOf="phono">tɕe ɯ-jaʁ ra ci to-tshɤt ri,</FORM>
	</S>
	<S id="S148">
		<AUDIO start="702.5" end="708.41"/>
		<FORM kindOf="phono">tɕendɤre ɲɤ-nɯqambɯmbjom ndɤre, mɯntoʁ kɤ-ji tɕe kɯ-sɤscɯscit ʑo jo-zɣɯt</FORM>
	</S>
	<S id="S149">
		<AUDIO start="708.85" end="713.01"/>
		<FORM kindOf="phono">nɯtɕu jɤ-azɣɯt tɕe iɕqha paχɕi ɯ-mɯntoʁ nɯra ɲɤ-lɤt qhe rcanɯ, </FORM>
	</S>
	<S id="S150">
		<AUDIO start="713.68" end="715.83"/>
		<FORM kindOf="phono">koŋla ɯ-di kɯ-mɯm ʑo pjɤ-mnɤm.</FORM>
	</S>
	<S id="S151">
		<AUDIO start="716.56" end="722.46"/>
		<FORM kindOf="phono">tɕendɤre nɯtɕu tɕendɤre iɕqha tiane kɤ-ti nɯnɯ, </FORM>
	</S>
	<S id="S152">
		<AUDIO start="722.46" end="724.64"/>
		<FORM kindOf="phono">/pjɤ́wɣ/ χsɯm pjɤ-tu-nɯ tɕe, pjɤ́-wɣ-mto.</FORM>
	</S>
	<S id="S153">
		<AUDIO start="725.03" end="726.96"/>
		<FORM kindOf="phono">tɕe ɯ-ɕki tɕe jo-ɣi-nɯ matɕi, </FORM>
	</S>
	<S id="S154">
		<AUDIO start="726.96" end="728.52"/>
		<FORM kindOf="phono">iɕqha cɯβloʁ ɯ-ŋgɯ nɯtɕu li, </FORM>
	</S>
	<S id="S155">
		<AUDIO start="728.97" end="731.75"/>
		<FORM kindOf="phono">yazi cho e 鹅 nɯra cɯβloʁ ɯ-ŋgɯ ku-rɤʑi-nɯ ɕti. </FORM>
	</S>
	<S id="S156">
		<AUDIO start="732.28" end="736.91"/>
		<FORM kindOf="phono">tɕendɤre nɤki, yazi nɤki, kɯki kɯ-sɤjloʁ xiaoyazi ki,</FORM>
	</S>
	<S id="S157">
		<AUDIO start="737.07" end="738.83"/>
		<FORM kindOf="phono">nɤki yazi ɯ-pɯ nɯ pjɤ-mu.</FORM>
	</S>
	<S id="S158">
		<AUDIO start="739.47" end="744.19"/>
		<FORM kindOf="phono">tɕendɤre "li aʑo sɤjloʁ-a ɕti qhe" ɲɯ-sɯsɤm qhe, ɲɯ-nɯzdɯɣ pjɤ-ŋu. </FORM>
	</S>
	<S id="S159">
		<AUDIO start="744.74" end="756.51"/>
		<FORM kindOf="phono">tɕe ci pjɯ-rɯsɯso tɕe, "kɯkɯsthɯci ʑo, nɤkinɯ, iɕqha rɯdaʁ kɯ-mpɕɤr nɯra kɯ a-tɤ́-wɣ-nɯ-ndza-a-nɯ jɤɣ ma,</FORM>
	</S>
	<S id="S160">
		<AUDIO start="756.51" end="763.37"/>
		<FORM kindOf="phono">nɯ, nɤki iɕqha, lɯlu chondɤre kɯmaʁ yazi ra kɯ pjɯ́-wɣ-sat-a-nɯ nɯ sɤz ʁo ɲɯ-mna" nɯra ɲɤ-sɯso.</FORM>
	</S>
	<S id="S161">
		<AUDIO start="763.72" end="769.11"/>
		<FORM kindOf="phono">"iɕqha kɯ-mpɕɤr nɯra kɯ a-pɯ́-wɣ-sat-a-nɯ jɤɣ ma ci nɯra kɯ ɣɯ-sat-a-nɯ sɤz ʁo ɲɯ-mna" ɲɤ-sɯso.</FORM>
	</S>
	<S id="S162">
		<AUDIO start="769.7" end="772.14"/>
		<FORM kindOf="phono">tɕendɤre ɯ-ku ra pjɤ-phɤβ tɕe tɕendɤre,</FORM>
	</S>
	<S id="S163">
		<AUDIO start="772.59" end="775.41"/>
		<FORM kindOf="phono">tɕe pjɯ-si-a ŋu ʑo na-sɯso qhe tɕendɤre, </FORM>
	</S>
	<S id="S164">
		<AUDIO start="775.76" end="778.97"/>
		<FORM kindOf="phono">pjɯ-ru qhe tɕeki tɯ-ci ɯ-ŋgɯ ɯʑo pɯ-kɯ-ntɕhɤr nɯ pjɤ-mto.</FORM>
	</S>
	<S id="S165">
		<AUDIO start="779.59" end="783.8"/>
		<FORM kindOf="phono">tɕeri "maŋ, nɯ tɯmɯ kɤrŋi, nɯ tɕhi ɲɯ-ŋu?</FORM>
	</S>
	<S id="S166">
		<AUDIO start="784.39" end="789.73"/>
		<FORM kindOf="phono">nɯnɯ tɕe maka nɤki, tɤjpa ʑo kɯ-fse kɯ-wɣrum ci tiane ci ɲɯ-ɕti tɕe,</FORM>
	</S>
	<S id="S167">
		<AUDIO start="789.73" end="792.06"/>
		<FORM kindOf="phono">nɯ ɯ-tɯ-mpɕɤr nɯ!" ɲɤ-sɯso.</FORM>
	</S>
	<S id="S168">
		<AUDIO start="792.74" end="794.09"/>
		<FORM kindOf="phono">ɯʑo pjɯ-kɯ-ntɕhɤr nɯ.</FORM>
	</S>
	<S id="S169">
		<AUDIO start="794.09" end="801.39"/>
		<FORM kindOf="phono">tɕeri, nɤki, iɕqha nɯ, nɯ ɕɯŋgɯ tɕe ɯʑo pɯ-kɯ-sɤɣdɯɣ nɯra pjɯ-rɯsɯso qhe, pjɯ-nɤsɤɣdɯɣ pjɤ-ŋu ri, </FORM>
	</S>
	<S id="S170">
		<AUDIO start="801.82" end="804.02"/>
		<FORM kindOf="phono">tham tɕendɤre wuma ʑo pjɤ-rga matɕi,</FORM>
	</S>
	<S id="S171">
		<AUDIO start="804.48" end="808.24"/>
		<FORM kindOf="phono">tɕendɤre nɯnɯ pjɤ-ntɕhɤr ri ɯʑo kɯ-mpɕɯ-mpɕɤr pjɤ-ɕti.</FORM>
	</S>
	<S id="S172">
		<AUDIO start="809.16" end="814.94"/>
		<FORM kindOf="phono">tɕe iɕqha yazi tɤ-mu kɯ ku-ɕɯm nɯnɯ, tiane ɣɯ ɯ-ŋgɯ pjɤ-ɕti rca wo matɕi.</FORM>
	</S>
	<S id="S173">
		<AUDIO start="815.27" end="818.51"/>
		<FORM kindOf="phono">tɕe nɯnɯtɕu cɯβloʁ ɯ-ŋgɯ pjɯ-ru tɕe tɕendɤre, </FORM>
	</S>
	<S id="S174">
		<AUDIO start="818.95" end="821.5"/>
		<FORM kindOf="phono">tiane kɯ-mpɕɯ-mpɕɤr ɲɤ-k-ɤpa-ci.</FORM>
	</S>
	<S id="S175">
		<AUDIO start="822.28" end="829.59"/>
		<FORM kindOf="phono">tɕe nɯnɯ chouxiaoya nɯnɯ yazi kɯ-sɤjlɯjloʁ kɤ-ti nɯ tiane ɯ-pɯ pjɤ-ɕti tɕe, nɯ thɯ-wxti tɕe tɕe, </FORM>
	</S>
	<S id="S176">
		<AUDIO start="829.99" end="831.66"/>
		<FORM kindOf="phono">tiane ɲɯ-βze pjɤ-ŋu rcama, </FORM>
	</S>
	<S id="S177">
		<AUDIO start="832.24" end="840.11"/>
		<FORM kindOf="phono">ma tɕendɤre tiane kɯ-wxti nɯra kɯ ɯ-rkɯ /jɯ/ nɤkinɯ, ju-nɤndʑaʁlaʁ-nɯ, qhe kú-wɣ-nɯpoʁ ra pjɤ-ŋu.</FORM>
	</S>
	<S id="S178">
		<AUDIO start="840.67" end="846.18"/>
		<FORM kindOf="phono">tɕendɤre tɤ-pɤtso ra kɯnɤ, iɕqha, tɯ-ci ɯ-rkɯ tɤ-pɤtso ra kɯnɤ, li to-ɣɤɕqali-nɯ tɕe,</FORM>
	</S>
	<S id="S179">
		<AUDIO start="846.18" end="849.91"/>
		<FORM kindOf="phono">"maŋ, nɯ, ki kɯ-ɕɤɣ jɤ-kɯ-ɣe ki stu ɲɯ-mpɕɤr!</FORM>
	</S>
	<S id="S180">
		<AUDIO start="850.45" end="854.25"/>
		<FORM kindOf="phono">wuma ʑo ɯ-lɯz ri ɲɯ-xtɕi, nɯ ɯ-tɯ-mpɕɤr nɯ!" nɯra to-ti-nɯ.</FORM>
	</S>
	<S id="S181">
		<AUDIO start="854.75" end="860.13"/>
		<FORM kindOf="phono">tɕendɤre kɯki yazi kɯ-sɤjloʁ ɯ-pɯ nɯ kɯ nɯra pa-mtshɤm tɕee, ɯ-ʁar ra to-sɤrphɤβrphɤβ,</FORM>
	</S>
	<S id="S182">
		<AUDIO start="860.66" end="862.32"/>
		<FORM kindOf="phono">maka ɯ-mke ra to-tsrɤt.</FORM>
	</S>
	<S id="S183">
		<AUDIO start="863.36" end="868.19"/>
		<FORM kindOf="phono">tɕendɤre ɯ-sɯm ɯ-pa ɯ-ŋgɯ ʑo tɕe tɕendɤre, ɲɤ-rga, </FORM>
	</S>
	<S id="S184">
		<AUDIO start="868.95" end="879.49"/>
		<FORM kindOf="phono">tɕe "aʑo, nɤkinɯ, yazi ɯ-pɯ kɯ-sɤjloʁ pɯ-ŋu-a nɯtɕu, rcanɯ, kɯki kɯ-fse βze-a, kɯki kɯ-fse kɯ-sɤscit βze-a nɯ,</FORM>
	</S>
	<S id="S185">
		<AUDIO start="879.49" end="881.43"/>
		<FORM kindOf="phono">a-jmŋo kɯnɤ ʑo mɯ-kɤ-ntɕhɤr" to-ti.</FORM>
	</S>
	<S id="S186">
		<AUDIO start="882.31" end="886.77"/>
		<FORM kindOf="phono">tɕeri nɯra kɯ-fse kɯ-mpɕɤr ɲɤ-k-ɤβzu-ci ri, </FORM>
	</S>
	<S id="S187">
		<AUDIO start="887.19" end="894.09"/>
		<FORM kindOf="phono">maka ʑo mɯ-pjɤ-znɤjpejpe tɕe, matɕi ɯ-sɯpa nɯtɕu nɯnɯ kɯ-fse nɯ, kɯrɯqianxu nɯnɯ, </FORM>
	</S>
	<S id="S188">
		<AUDIO start="894.59" end="899.1"/>
		<FORM kindOf="phono">a-zda, /kɤ-rɯcɤŋgɤβ mɤ-kɯ-spa nɯnɯ tɕe/ tɕe kɤ-znɤjpejpe mɤ-kɯ-spa nɯ </FORM>
	</S>
	<S id="S189">
		<AUDIO start="899.5" end="902.21"/>
		<FORM kindOf="phono">tɕe ɯ-mɲɯtsi nɯ nɯ ɲɯ-nɯ-fse ɕti" tu-ti ɲɯ-ŋu.</FORM>
	</S>
</TEXT>