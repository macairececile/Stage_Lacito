<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140515_CONGMING_DE_WUSUI_XIAOHAI" xml:lang="jya">
	<HEADER>
		<TITLE>crdo-JYA_HIST140515_CONGMING_DE_WUSUI_XIAOHAI</TITLE>
		<SOUNDFILE href="hist140515_congming_de_wusui_xiaohai.wav"/>
	</HEADER>
	<S id="S001">
		<AUDIO start="0.81" end="5.15"/>
		<FORM kindOf="phono">tɤpɤtso kɯmŋu-pɤrme ma mɤ-kɯ-zɣɯt ci pjɤ-tu,</FORM>
	</S>
	<S id="S002">
		<AUDIO start="5.6" end="6.62"/>
		<FORM kindOf="phono">wuma ʑo pjɤ-ɕqraʁ</FORM>
	</S>
	<S id="S003">
		<AUDIO start="7.39" end="9.95"/>
		<FORM kindOf="phono">tɕe kɯɕɯŋgɯ kɯɕɯŋgɯ tɕe, iɕqha nɯ,</FORM>
	</S>
	<S id="S004">
		<AUDIO start="9.95" end="13.91"/>
		<FORM kindOf="phono">kɯ-rɤtsɣe, kɯ-rɯtshoŋpa tɯrme kɯβde pjɤ-tu-nɯ tɕendɤre,</FORM>
	</S>
	<S id="S005">
		<AUDIO start="14.33" end="19.03"/>
		<FORM kindOf="phono">tɯtɯrca ɯ-pɕi tɕe tɯtsɣe ɯ-kɯ-βzu ju-kɤ-ɕe to-pa-nɯ (tɕe). </FORM>
	</S>
	<S id="S006">
		<AUDIO start="19.03" end="22.37"/>
		<FORM kindOf="phono">tɕendɤre, nɯ tɯ-sŋi tɕe, iɕqha nɯ, </FORM>
	</S>
	<S id="S007">
		<AUDIO start="23.08" end="26.34"/>
		<FORM kindOf="phono">wuma ʑo mɯntoʁ kɤ-ji kɯ-mpɕɤr chɯz jo-zɣɯt-nɯ tɕe,</FORM>
	</S>
	<S id="S008">
		<AUDIO start="26.54" end="30.61"/>
		<FORM kindOf="phono">tɕendɤre, ɯ-ŋgɯ nɯ tɕe, kɯ-nɤmɲo lu-kɯ-ɕe to-nɯ-pa-nɯ.</FORM>
	</S>
	<S id="S009">
		<AUDIO start="31.05" end="37.83"/>
		<FORM kindOf="phono">tɕendɤre, iɕqha nɯ, ɯ-ŋgɯ lɤ-ari-nɯ tɕe, nɤkinɯ, iɕqha nɯ,</FORM>
	</S>
	<S id="S010">
		<AUDIO start="38.14" end="49.35"/>
		<FORM kindOf="phono">tɯrme kɯβde nɯ kɯ iɕqha, nɯ-tɤ-fkɯm ɯ-ŋgɯ tɕe iɕqha χsɤr tʂaŋka nɯnɯ stoŋtsu ci kɤ-rku nɯnɯ, tɤfkɯm nɯnɯ,</FORM>
	</S>
	<S id="S011">
		<AUDIO start="49.86" end="52.08"/>
		<FORM kindOf="phono">iɕqha kɯm ɯ-kɯ-rɯru tɤ-mu nɯ ko-ɕtʂɯ-nɯ</FORM>
	</S>
	<S id="S012">
		<AUDIO start="52.58" end="53.87"/>
		<FORM kindOf="phono">tɕe ɯ-ɕki to-ti-nɯ tɕe,</FORM>
	</S>
	<S id="S013">
		<AUDIO start="54.22" end="57.58"/>
		<FORM kindOf="phono">iʑora kɤsɯfse jɤ-ɣe-j koʁmɯz nɤ, nɤkinɯ,</FORM>
	</S>
	<S id="S014">
		<AUDIO start="57.93" end="60.59"/>
		<FORM kindOf="phono">kɯki tɤ-fkɯm ki ɲɯ-kɯ-sɤja-j je" to-ti-nɯ.</FORM>
	</S>
	<S id="S015">
		<AUDIO start="61.14" end="64.42"/>
		<FORM kindOf="phono">tɕendɤre nɯra ɯ-ti to-jɤɣ tɕe nɯ tɯrme kɯβde nɯnɯ,</FORM>
	</S>
	<S id="S016">
		<AUDIO start="64.89" end="68.61"/>
		<FORM kindOf="phono">kɯ-rɤtsɣe kɯβde nɯnɯ, gongyuan ɯ-ŋgɯ nɯ tɕe lo-ɕe-nɯ tɕe,</FORM>
	</S>
	<S id="S017">
		<AUDIO start="68.61" end="69.92"/>
		<FORM kindOf="phono">iɕqha mɯntoʁ kɤ-ji nɯ tɕe,  </FORM>
	</S>
	<S id="S018">
		<AUDIO start="70.37" end="71.63"/>
		<FORM kindOf="phono">kɯ-nɤmɲo lo-ɕe-nɯ tɕe, </FORM>
	</S>
	<S id="S019">
		<AUDIO start="71.63" end="75.11"/>
		<FORM kindOf="phono">tɕendɤre kɯ-sɤscit ci ɲɤ-ɕar-nɯ tɕe, nɯ tɕu to-nɯna-nɯ.</FORM>
	</S>
	<S id="S020">
		<AUDIO start="75.6" end="82.38"/>
		<FORM kindOf="phono">tɕe nɯ ɯ-ʁɤri nɯ tɕu, maka /tɯci/ tɕhɯmɲɯɣ ci koŋla ʑo kɯ-ɣɤrɕɯrɕɯz ʑo ju-ɣi pjɤ-ŋu. </FORM>
	</S>
	<S id="S021">
		<AUDIO start="82.91" end="86.23"/>
		<FORM kindOf="phono">tɕendɤre, nɤki, tɯrme tɯ-rdoʁ nɯ kɯ to-ti tɕe, </FORM>
	</S>
	<S id="S022">
		<AUDIO start="86.23" end="88.42"/>
		<FORM kindOf="phono">"jɤ-ru nɤ, ki tɯ-ci nɯ ɯ-tɯ-ɤmgri nɤ!</FORM>
	</S>
	<S id="S023">
		<AUDIO start="88.75" end="90.48"/>
		<FORM kindOf="phono">ɯ-qa ra kɯnɤ ɲɯ-sɤmto tɕe,</FORM>
	</S>
	<S id="S024">
		<AUDIO start="90.85" end="93.19"/>
		<FORM kindOf="phono">ɯ-ŋgɯ pjɯ-kɯ-ɕe tɕe tɯ-ku ci pjɯ́-wɣ-nɯ-sɤɕɤt,</FORM>
	</S>
	<S id="S025">
		<AUDIO start="93.19" end="94.35"/>
		<FORM kindOf="phono">pjɯ́-wɣ-nɯ-χtɕi a-pɯ-ŋu ndɤre,</FORM>
	</S>
	<S id="S026">
		<AUDIO start="94.35" end="96.72"/>
		<FORM kindOf="phono">wuma ʑo sɤscit thaŋ nɤ!" to-ti ɲɯ-ŋu</FORM>
	</S>
	<S id="S027">
		<AUDIO start="97.49" end="100.96"/>
		<FORM kindOf="phono">tɕeri ji-tɤɕɤt me matɕi tɤɕɤt mɯ-to-ndo-j tɕe, </FORM>
	</S>
	<S id="S028">
		<AUDIO start="101.04" end="102.48"/>
		<FORM kindOf="phono">tɕe tshi tú-wɣ-pa to-ti ri,</FORM>
	</S>
	<S id="S029">
		<AUDIO start="103.38" end="107.94"/>
		<FORM kindOf="phono">ci nɯ kɯ, "a nɤki iɕqha tɕendi kɯm kɯ-rɯru tɤ-mu nɯ ɯ-ɕki tu-kɯ-ti tɕe, </FORM>
	</S>
	<S id="S030">
		<AUDIO start="108.25" end="109.85"/>
		<FORM kindOf="phono">ɯ-tɤɕɤt tu thaŋ wo" to-ti ɲɯ-ŋu.</FORM>
	</S>
	<S id="S031">
		<AUDIO start="110.4" end="117.13"/>
		<FORM kindOf="phono">tɕendɤre kɯki kɤ-ti ta-sthɯt tɕe tɕendɤre, iɕqha rgargɯn tɤ-mu nɯ ɯ-ɕki chɤ-ɕe.</FORM>
	</S>
	<S id="S032">
		<AUDIO start="117.13" end="120.64"/>
		<FORM kindOf="phono">tɕeri nɯ tɕu tɕe nɯ-tɤɕɤt kɤ-rŋo mɯ-to-ti. </FORM>
	</S>
	<S id="S033">
		<AUDIO start="121.4" end="126.48"/>
		<FORM kindOf="phono">nɤkinɯ, iɕqha nɤkinɯ, χsɤrkhoz nɯ nɯ-khɤm to-ti ɲɯ-ŋu.</FORM>
	</S>
	<S id="S034">
		<AUDIO start="127.38" end="129.76"/>
		<FORM kindOf="phono">tɕeri rgɤnmɯ nɯ mɯ-to-khɯ</FORM>
	</S>
	<S id="S035">
		<AUDIO start="130.09" end="131.89"/>
		<FORM kindOf="phono">"nɯʑɤra kɯ, iɕqha nɯ"</FORM>
	</S>
	<S id="S036">
		<AUDIO start="132.48" end="134.02"/>
		<FORM kindOf="phono">mɯ-to-khɯ mɯ-ɲɤ-kho tɕe tɕe,</FORM>
	</S>
	<S id="S037">
		<AUDIO start="134.02" end="137.72"/>
		<FORM kindOf="phono">"nɯʑɤra kɤsɯfse jɤ-tɯ-ɣe-nɯ koʁmɯz ɲɯ-kham-a kɯ-ra ɕti ma </FORM>
	</S>
	<S id="S038">
		<AUDIO start="137.72" end="140.16"/>
		<FORM kindOf="phono">nɤj /nɤ-/ nɤjsti nɤ-ɕki mɤ-kham-a" to-ti. </FORM>
	</S>
	<S id="S039">
		<AUDIO start="140.82" end="149.03"/>
		<FORM kindOf="phono">tɕendɤre, tɕeri iɕqha rgargɯn nɯ kɯ ɯ-jaʁ to-tɕɤt tɕe, nɤkinɯ, kɤsɯfse, nɤki maʁ!</FORM>
	</S>
	<S id="S040">
		<AUDIO start="149.03" end="151.12"/>
		<FORM kindOf="phono">ci nɯ tɤ-tɕɯ nɯ /kɯ/ jo-ɣi tɕe,  </FORM>
	</S>
	<S id="S041">
		<AUDIO start="151.61" end="153.9"/>
		<FORM kindOf="phono">/ci ra nɯ/ ci ra (nɯ-ɕki) lo-k-ɤkhu-ci tɕe,</FORM>
	</S>
	<S id="S042">
		<AUDIO start="154.26" end="158.03"/>
		<FORM kindOf="phono">ci ra nɯ-ɕki "ki rgargɯn ki kɯ tɤɕɤt mɯ́j-khɤm" to-ti.</FORM>
	</S>
	<S id="S043">
		<AUDIO start="158.51" end="160.4"/>
		<FORM kindOf="phono">tɕendɤre, nɤkinɯ,</FORM>
	</S>
	<S id="S044">
		<AUDIO start="160.4" end="163.9"/>
		<FORM kindOf="phono">khro mɯ-pjɤ-k-ɤmɯrqhi-nɯ tɕe, iɕqha ci χsɯm nɯ mɯ-jo-ɣi-nɯ kɯ </FORM>
	</S>
	<S id="S045">
		<AUDIO start="164.28" end="166.99"/>
		<FORM kindOf="phono">nɤki to-ti-nɯ, tɯtɯrca ʑo to-ti-nɯ tɕe,</FORM>
	</S>
	<S id="S046">
		<AUDIO start="167.37" end="171.34"/>
		<FORM kindOf="phono">"wo, a-wi, nɯ ɯ-ɕki nɯ-khɤm wo" nɯra to-ti-nɯ,</FORM>
	</S>
	<S id="S047">
		<AUDIO start="171.89" end="176.54"/>
		<FORM kindOf="phono">"ɯ-ɕki nɯ-khɤm tɕe tɕetha iʑora kɤsɯfse kɯ "pɯ-tɯ-χɕu" kɤtɯpa-j ɕti" to-ti-nɯ.</FORM>
	</S>
	<S id="S048">
		<AUDIO start="177.23" end="181.8"/>
		<FORM kindOf="phono">tɕeri nɯnɯ qiandai mɯ-to-ti kɯ, χsɤrkhoz nɯ mɯ-to-ti kɯ,</FORM>
	</S>
	<S id="S049">
		<AUDIO start="181.8" end="183.26"/>
		<FORM kindOf="phono">nɯ fse ʑo "nɯ-khɤm wo" to-ti.</FORM>
	</S>
	<S id="S050">
		<AUDIO start="183.8" end="189.2"/>
		<FORM kindOf="phono">tɕendɤre rgargɯn nɯ kɯ "nɯnɯ tɤ-fkɯm nɯ ɲɯ-kham-a ɲɯ-ra" ɲɤ-sɯso qhe, nɯ ɲɤ-kho.</FORM>
	</S>
	<S id="S051">
		<AUDIO start="189.9" end="196.3"/>
		<FORM kindOf="phono">tɕendɤre, nɤki, nɯ ɯ-ɕki ɲɤ-kho qhe, ci nɯ kɯ nɯra to-nɯ-ndo qhe nɯ jo-nɯɕe.</FORM>
	</S>
	<S id="S052">
		<AUDIO start="196.97" end="200.98"/>
		<FORM kindOf="phono">jo-nɯɕe tɕendɤre ɯ-ro χsɯm nɯnɯ pjɤ-rɤʑi-nɯ ri,</FORM>
	</S>
	<S id="S053">
		<AUDIO start="200.98" end="203.99"/>
		<FORM kindOf="phono">ci nɯ, nɯ-zda nɯ kɯ-ɣi pjɤ-me qhe, tɕendɤre </FORM>
	</S>
	<S id="S054">
		<AUDIO start="204.53" end="206.1"/>
		<FORM kindOf="phono">ɯ-kɯm nɯ tɕe chɤ-ɣi-nɯ ri, </FORM>
	</S>
	<S id="S055">
		<AUDIO start="206.1" end="211.04"/>
		<FORM kindOf="phono">tɕe iɕqha rgargɯn nɯ kɯ "nɯnɯ χsɤrkhoz nɯ ja-tsɯm ɕti" to-ti.</FORM>
	</S>
	<S id="S056">
		<AUDIO start="211.51" end="215.1"/>
		<FORM kindOf="phono">tɕendɤre, ci nɯ kɯ ɯʑo chɤ-nɯ-mqlaʁ nɯ ko-tso-nɯ rcanɯ,</FORM>
	</S>
	<S id="S057">
		<AUDIO start="215.62" end="221.72"/>
		<FORM kindOf="phono">tɕendɤre, nɯ-tɯ-sɤre kɯ nɯnɯ rgɤnmɯ nɯnɯ tɕe, fayuan tɕu jo-tsɯm-nɯ. (=nɯ-tɯ-sɤnɤkhe)</FORM>
	</S>
	<S id="S058">
		<AUDIO start="222.4" end="226.92"/>
		<FORM kindOf="phono">tɕendɤre, faguan nɯ kɯnɤ li ŋu maʁ mɤ-kɯ-saχsɤl kɯ, (converb)</FORM>
	</S>
	<S id="S059">
		<AUDIO start="227.25" end="232.06"/>
		<FORM kindOf="phono">nɯ fse ʑo, nɤkinɯ, kɯki rgargɯn ɯ-scun kɯ-tu ɯ-taʁ tɕe </FORM>
	</S>
	<S id="S060">
		<AUDIO start="232.4" end="235.27"/>
		<FORM kindOf="phono">nɯnɯ lonba /tanɯ../ tu-kɤ-nɯmbe kɯ-ra pjɤ-khrɤt. </FORM>
	</S>
	<S id="S061">
		<AUDIO start="235.84" end="238.5"/>
		<FORM kindOf="phono">tɕendɤre rgargɯn nɯ rcanɯ, nɤki,</FORM>
	</S>
	<S id="S062">
		<AUDIO start="238.5" end="241.55"/>
		<FORM kindOf="phono">ɯ-kɤti ɲɤ-me, nɯ matɕi, ɯ-mtɕhi nɯ pjɤ-tu ri,</FORM>
	</S>
	<S id="S063">
		<AUDIO start="241.55" end="243.11"/>
		<FORM kindOf="phono">kɤ-ti mɯ-pjɤ-khɯ qhendɤre,</FORM>
	</S>
	<S id="S064">
		<AUDIO start="243.79" end="248.26"/>
		<FORM kindOf="phono">tɕendɤre, nɤkinɯ, fayuan nɯ ɲɤ-βde tɕe chɤ-ɬoʁ tɕe rcanɯ,</FORM>
	</S>
	<S id="S065">
		<AUDIO start="248.64" end="250.62"/>
		<FORM kindOf="phono">tʂu ra mɯ-pjɤ-zrɤtɕaʁ ʑo pjɤ-ŋke. </FORM>
	</S>
	<S id="S066">
		<AUDIO start="250.93" end="253.99"/>
		<FORM kindOf="phono">tɕe nɯ jamar tɕe tɕendɤre, ɯ-ʁɤri nɯ tɕu </FORM>
	</S>
	<S id="S067">
		<AUDIO start="254.3" end="257.57"/>
		<FORM kindOf="phono">tɤpɤtso, tɤtɕɯpɯ kɯmŋu-pɤrme ma mɤ-kɯ-zɣɯt ci jo-ɣi.</FORM>
	</S>
	<S id="S068">
		<AUDIO start="257.95" end="258.81"/>
		<FORM kindOf="phono">tɕe to-thu </FORM>
	</S>
	<S id="S069">
		<AUDIO start="259.15" end="262.23"/>
		<FORM kindOf="phono">"a-wi, nɯ tɕhindʐa nɤ-rŋɤmdoʁ mɯ́j-pe ɲɯ-ŋu?</FORM>
	</S>
	<S id="S070">
		<AUDIO start="262.61" end="264.78"/>
		<FORM kindOf="phono">nɤ-sɯm mɤ-kɯ-ɕe, /mɤkɯ../</FORM>
	</S>
	<S id="S071">
		<AUDIO start="265.17" end="267.75"/>
		<FORM kindOf="phono">nɤ-mɤ-kɤ-nɯrga kɯ-fse ɣɤʑu ɯβrɤ-ŋu?" to-ti.</FORM>
	</S>
	<S id="S072">
		<AUDIO start="268.27" end="271.45"/>
		<FORM kindOf="phono">tɕeri rgargɯn nɯ kɯ rcanɯ, nɯra sthɯci ʑo kɯ-sɤɣdɯɣ nɯ,</FORM>
	</S>
	<S id="S073">
		<AUDIO start="271.79" end="273.15"/>
		<FORM kindOf="phono">ɕɯ ɯ-ɕki a-pɯ-fɕɤt pjɤ-ɕti, </FORM>
	</S>
	<S id="S074">
		<AUDIO start="273.15" end="274.41"/>
		<FORM kindOf="phono">ɯ-sɤ-fɕɤt pjɤ-me qhe </FORM>
	</S>
	<S id="S075">
		<AUDIO start="274.78" end="278.44"/>
		<FORM kindOf="phono">tɕe tɤpɤtso ɯ-ɕki nɯ tɕu nɯra tɕhi pɯ-kɯ-fse nɯra pjɤ-fɕɤt.</FORM>
	</S>
	<S id="S076">
		<AUDIO start="278.65" end="283.9"/>
		<FORM kindOf="phono">tɕe tɤpɤtso nɯ kɯ rcanɯ wuma ʑo, nɤki, ɲɯ-ʑɣɤmgɯ ʑo tɕe to-ti tɕe, </FORM>
	</S>
	<S id="S077">
		<AUDIO start="284.27" end="288.41"/>
		<FORM kindOf="phono">"aʑo nɤkinɯ, nɤ-βlu ci tu-tɕat-a jɤɣ, tu-ta-sɯxɕɤt tɕe,</FORM>
	</S>
	<S id="S078">
		<AUDIO start="288.96" end="293.25"/>
		<FORM kindOf="phono">tɕeri, nɤkinɯ, aʑo a-ŋgra a-kɯ-chi ci tɤ-χti ra to-ti."</FORM>
	</S>
	<S id="S079">
		<AUDIO start="293.25" end="296.83"/>
		<FORM kindOf="phono">tɕe rgargɯn nɯ ɣɯ khro mɯ-ɲɤ-stu ri, </FORM>
	</S>
	<S id="S080">
		<AUDIO start="296.83" end="298.54"/>
		<FORM kindOf="phono">tɕe li tɤpɤtso pjɤ-ɕti qhe </FORM>
	</S>
	<S id="S081">
		<AUDIO start="298.54" end="299.62"/>
		<FORM kindOf="phono">ɯ-kɯ-chi ci to-χtɯ.</FORM>
	</S>
	<S id="S082">
		<AUDIO start="300.14" end="304.87"/>
		<FORM kindOf="phono">tɕe tɤpɤtso ɲɤ-rga tɕendɤre kɯ-chi tu-ndze ɯ-khɯkha nɯra to-ti tɕe,</FORM>
	</S>
	<S id="S083">
		<AUDIO start="305.19" end="307.1"/>
		<FORM kindOf="phono">"nɤʑo li ci fayuan jɤ-ɕe,</FORM>
	</S>
	<S id="S084">
		<AUDIO start="307.44" end="310.01"/>
		<FORM kindOf="phono">tɕendɤre faguan ɯ-ɕki nɯ tɕu a-tɤ-tɯ-ti tɕe,</FORM>
	</S>
	<S id="S085">
		<AUDIO start="310.43" end="314.34"/>
		<FORM kindOf="phono">"nɯnɯ tɯrme kɯβde nɯ jɤ-azɣɯt-nɯ koʁmɯz nɤ, </FORM>
	</S>
	<S id="S086">
		<AUDIO start="314.34" end="317.54"/>
		<FORM kindOf="phono">nɤkinɯ, iɕqha tɤ-fkɯm ɲɯ-kham-a kɯ-ra pɯ-ɕti tɕe,</FORM>
	</S>
	<S id="S087">
		<AUDIO start="317.99" end="320.92"/>
		<FORM kindOf="phono">nɤki, tham tɕe ʑara χsɯm ma me-nɯ,</FORM>
	</S>
	<S id="S088">
		<AUDIO start="321.41" end="324.61"/>
		<FORM kindOf="phono">thamtham tɕe χsɯm tu-nɯ ma ci nɯ jɤ-anɯri ɕti tɕe, </FORM>
	</S>
	<S id="S089">
		<AUDIO start="324.61" end="325.81"/>
		<FORM kindOf="phono">tham χsɯm tu tɕe,</FORM>
	</S>
	<S id="S090">
		<AUDIO start="326.36" end="331.67"/>
		<FORM kindOf="phono">tɕeri nɤki, aʑo, nɤki, ʑara χsɯm ma kɯ-me nɯ </FORM>
	</S>
	<S id="S091">
		<AUDIO start="332.04" end="334.42"/>
		<FORM kindOf="phono">aʑo nɯnɯ tɤ-fkɯm nɯ li mɤ-tɕat-a" to-ti. </FORM>
	</S>
	<S id="S092">
		<AUDIO start="335.0" end="341.44"/>
		<FORM kindOf="phono">tɕendɤre iɕqha nɯ, "a-tɤ-tɯ-ti" to-ti.</FORM>
	</S>
	<S id="S093">
		<AUDIO start="341.88" end="344.76"/>
		<FORM kindOf="phono">tɕendɤre rgargɯn nɯnɯ wuma ʑo ɲɤ-rga tɕe</FORM>
	</S>
	<S id="S094">
		<AUDIO start="344.76" end="347.06"/>
		<FORM kindOf="phono">nɯɕɯmɯma ʑo fayuan nɯ tɕu jo-ɕe tɕe,</FORM>
	</S>
	<S id="S095">
		<AUDIO start="347.48" end="351.21"/>
		<FORM kindOf="phono">kɯkɯra, tɤpɤtso kɯ ftɕɤfkɤt tɯ-ta-tɕɤt nɯra to-ti. </FORM>
	</S>
	<S id="S096">
		<AUDIO start="351.91" end="360.28"/>
		<FORM kindOf="phono">tɕeri, nɤki faguan nɯ kɯ, iɕqha, kɯki iɕqha nɯra,</FORM>
	</S>
	<S id="S097">
		<AUDIO start="360.28" end="364.07"/>
		<FORM kindOf="phono">kɯ-rɯtshoŋpa nɯra tɤrca pjɤ-tu-nɯ tɕe, nɯra nɯ-ɕki tɕe,</FORM>
	</S>
	<S id="S098">
		<AUDIO start="364.42" end="369.0"/>
		<FORM kindOf="phono">"nɯʑɤra, ki kɯ-fse tɤ-tɯ-nɯkrɤz-nɯ pɯ-ŋu ɕi?" to-ti ri,</FORM>
	</S>
	<S id="S099">
		<AUDIO start="369.07" end="372.23"/>
		<FORM kindOf="phono">ci nɯra kɯ "pɯ-ŋu, nɯra tɤ-nɯkrɤz-i pɯ-ŋu" to-ti-nɯ.</FORM>
	</S>
	<S id="S100">
		<AUDIO start="372.65" end="376.12"/>
		<FORM kindOf="phono">tɕendɤre, "qhe nɯʑora kɯ kɯmaʁ nɯnɯ z-jɤ-sɯɣe tɕe tɕe,</FORM>
	</S>
	<S id="S101">
		<AUDIO start="376.45" end="380.51"/>
		<FORM kindOf="phono">nɯ koʁmɯz nɤ, kɯki, nɯ-χsɤr nɯ a-ɣɯ-jɤ-tɯ-nɯ-ru-nɯ" to-ti.</FORM>
	</S>
	<S id="S102">
		<AUDIO start="380.94" end="387.04"/>
		<FORM kindOf="phono">tɕendɤre iɕqhanɯ, kɯ-rɯtshoŋpa nɯra, tɕe nɯ-kɤti ɲɤ-me qhe,</FORM>
	</S>
	<S id="S103">
		<AUDIO start="387.46" end="390.39"/>
		<FORM kindOf="phono">tɕendɤre nɯ-sɯm mɤ-sɤ-ɕɯ-ɕe ʑo jo-nɯ-ɕe-nɯ pjɤ-ra. </FORM>
	</S>
	<S id="S104">
		<AUDIO start="391.0" end="393.74"/>
		<FORM kindOf="phono">tɕendɤre rgɤnmɯ nɯ ɣɯ ɯ-scun nɯ ɲɤ-ɣɤme-nɯ </FORM>
	</S>
	<S id="S105">
		<AUDIO start="394.12" end="395.92"/>
		<FORM kindOf="phono">tɕe nɯmbe mɤ-kɯ-ra ɲɤ-k-ɤβzu-ci.</FORM>
	</S>
	<S id="S106">
		<AUDIO start="396.13" end="399.18"/>
		<FORM kindOf="phono">nɯ maʁ nɤ, ɣɯ-z-nɯmbe pjɤ-ŋu nɤ!</FORM>
	</S>
	<S id="S107">
		<AUDIO start="400.31" end="403.95"/>
		<FORM kindOf="phono">tɕe tɤpɤtso nɯ wumaʑo pjɤ-ɕqraʁ ma nɯra to-ti.</FORM>
	</S>
</TEXT>