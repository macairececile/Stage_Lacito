<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140510_FENGWANG" xml:lang="jya">
	<HEADER>
		<TITLE>crdo-JYA_HIST140510_FENGWANG</TITLE>
		<SOUNDFILE href="hist140510_fengwang.wav"/>
	</HEADER>
	<S id="S001">
		<AUDIO start="1.29" end="6.92"/>
		<FORM kindOf="phono">kɯki iɕqha, ɣʑo ra nɯ-rɟɤlpu kɤ-ti ɲɯ-ŋu.</FORM>
	</S>
	<S id="S002">
		<AUDIO start="6.92" end="11.72"/>
		<FORM kindOf="phono">ɣʑo ra, nɤkinɯ, rɟɤlkhɤβ ci pjɤ-tu tɕe, wuma ʑo kɯ-wxti ci pjɤ-tu tɕe,</FORM>
	</S>
	<S id="S003">
		<AUDIO start="12.25" end="17.48"/>
		<FORM kindOf="phono">nɯra nɯ-rɟɤlpu nɯ ɣɯ, nɤki iɕqha nɯ, ɯ-tɕɯ χsɯm pjɤ-tu.</FORM>
	</S>
	<S id="S004">
		<AUDIO start="17.88" end="24.5"/>
		<FORM kindOf="phono">tɕeri stu kɯ-wxti cho nɯ ɯ-pa nɯni wuma ʑo, nɤkinɯ, kɤ-ɤnɯɣro pjɤ-rga-ndʑi qhe,</FORM>
	</S>
	<S id="S005">
		<AUDIO start="25.03" end="28.88"/>
		<FORM kindOf="phono">maka nɤma-ndʑi pjɤ-me, chɯ-nɤʁɯmʁaʁ-ndʑi ʁɟa ʑo pjɤ-ŋu.</FORM>
	</S>
	<S id="S006">
		<AUDIO start="29.45" end="36.04"/>
		<FORM kindOf="phono">tɕe tɯ-ɣjɤn tɕe tɕendɤre, nɤkinɯ, iɕqha nɯ, kɯ-ɤrqhɯrqhi jo-ɕe-ndʑi tɕe,</FORM>
	</S>
	<S id="S007">
		<AUDIO start="36.53" end="41.01"/>
		<FORM kindOf="phono">tɕhi kɤ-cha nɤkinɯ, tshitsuku ɕ-pjɯ-kɤ-nɯtɯtso ftɕaka to-βzu-nɯ tɕe jo-ɕe-ndʑi. </FORM>
	</S>
	<S id="S008">
		<AUDIO start="41.59" end="43.74"/>
		<FORM kindOf="phono">tɕeri ʑaʑa ʑo kɯ-nɯɣi pjɤ-me.</FORM>
	</S>
	<S id="S009">
		<AUDIO start="44.52" end="48.49"/>
		<FORM kindOf="phono">ʑaʑa ʑo mɯ-jo-nɯɣi-ndʑi qhe tɕendɤre, kɯ-nɯɣi pjɤ-me qhe,</FORM>
	</S>
	<S id="S010">
		<AUDIO start="48.81" end="54.76"/>
		<FORM kindOf="phono">tɤ-tɕɯ stu kɯ-xtɕi nɯnɯ, kɯ "aʑo z-ɲɯ-ɕar-a-ndʑi ɲɯ-ntshi" to-ti qhe nɯ jo-ɕe.</FORM>
	</S>
	<S id="S011">
		<AUDIO start="55.4" end="60.32"/>
		<FORM kindOf="phono">tɕendɤre ri, /tɤ/ tɤ-tɕɯ stu kɯ-xtɕi nɯnɯ wuma ʑo pjɤ-zdɯɣ ma</FORM>
	</S>
	<S id="S012">
		<AUDIO start="60.32" end="65.0"/>
		<FORM kindOf="phono">wuma ʑo to-stu mɤɕtʂa ʑaʑa ʑo kɤ-mto mɯ-pjɤ-cha tɕe ɯ-pi ni ɕ-pjɤ-mto. </FORM>
	</S>
	<S id="S013">
		<AUDIO start="65.47" end="68.48"/>
		<FORM kindOf="phono">tɕeri, nɤkinɯ, ɯ-pi nikɯ ɲɤ́-wɣ-nɤre.</FORM>
	</S>
	<S id="S014">
		<AUDIO start="68.89" end="71.11"/>
		<FORM kindOf="phono">"nɤʑo kɯ rcanɯ, tɯ-tso ɯ-tɯ-me nɯ,</FORM>
	</S>
	<S id="S015">
		<AUDIO start="71.57" end="79.02"/>
		<FORM kindOf="phono">maka /ji/ tɕi-rca jɤ-ɣi tɕe, nɯ sɤznɤ tshitsuku a-pɯ-tɯ-mtɤm tɕe a-pɯ-tɯ-nɯtɯtso ɲɯ-mna" to-ti-ndʑi.</FORM>
	</S>
	<S id="S016">
		<AUDIO start="79.64" end="85.86"/>
		<FORM kindOf="phono">tɕendɤre kɤndʑɯxtɤɣ ra aʁɤndɯndɤt ʑo kɯ-nɤʁɯmʁar li /jo-ɕe-ndʑi/ jo-ɕe-nɯ</FORM>
	</S>
	<S id="S017">
		<AUDIO start="86.37" end="90.54"/>
		<FORM kindOf="phono">tɕendɤre ɯ-pi ni, tu-kɯ-wxti ni kɯ tu-ŋke-ndʑi ɯ-khɯkha </FORM>
	</S>
	<S id="S018">
		<AUDIO start="90.99" end="94.07"/>
		<FORM kindOf="phono">wuma khrambaχtɯχtɤm fɕafɕɤt ntsɯ pjɯ-lɤt-ndʑi pjɤ-ŋu </FORM>
	</S>
	<S id="S019">
		<AUDIO start="94.77" end="100.73"/>
		<FORM kindOf="phono">tɕendɤre iɕqha stu kɯ-xtɕi nɯ maka ʑo mɯ-tu-orju tɕe ndʑi-qhu tɕe tu-ŋke pjɤ-ŋu,</FORM>
	</S>
	<S id="S020">
		<AUDIO start="100.81" end="103.44"/>
		<FORM kindOf="phono">tɯ-ŋka cinɤ mɯ-tu-orju tɕe ndʑi-qhu tu-ŋke pjɤ-ŋu.</FORM>
	</S>
	<S id="S021">
		<AUDIO start="104.06" end="110.31"/>
		<FORM kindOf="phono">tɕendɤre nɤkinɯ, toʁde tɕe, ʁlɤwɯr ʑo tɕe nɤkinɯ,</FORM>
	</S>
	<S id="S022">
		<AUDIO start="110.73" end="115.66"/>
		<FORM kindOf="phono">ɯ-thoʁ nɯ tɕe, iɕqha nɯ, qro ɣɯ ɯ-kho ci /pjɤ-mto-ndʑi/ pjɤ-mto-nɯ.</FORM>
	</S>
	<S id="S023">
		<AUDIO start="116.09" end="121.12"/>
		<FORM kindOf="phono">qro ɯ-kho ci pjɤ-mto-ndʑi tɕe tɕendɤre tɤ-pi nɯni wuma ɲɤ-rga-ndʑi tɕe,</FORM>
	</S>
	<S id="S024">
		<AUDIO start="121.56" end="123.22"/>
		<FORM kindOf="phono">"tú-wɣ-lɣa ɲɯ-ra" ɲɤ-sɯso-ndʑi.</FORM>
	</S>
	<S id="S025">
		<AUDIO start="123.85" end="128.88"/>
		<FORM kindOf="phono">tɕeri kɯ-xtɕi nɯ jo-ɕe tɕe, "nɯ ma-tɤ-tɯ-stu-ndʑi, nɤkinɯ,</FORM>
	</S>
	<S id="S026">
		<AUDIO start="128.88" end="133.67"/>
		<FORM kindOf="phono">kɯki tɕe, qro ra ɣɯ nɯ-kha ɲɯ-ɕti tɕe, nɤki,</FORM>
	</S>
	<S id="S027">
		<AUDIO start="133.67" end="136.61"/>
		<FORM kindOf="phono">dɯxpa-nɯ tu tɕe, nɯ ma-tɤ-tɯ-nɯsnɯɲaʁ-ndʑi ra" to-ti. </FORM>
	</S>
	<S id="S028">
		<AUDIO start="137.15" end="140.58"/>
		<FORM kindOf="phono">tɕendɤre tɤ-pi ni kɯ nɯra ɲɤ-ta-ndʑi pjɤ-ra.</FORM>
	</S>
	<S id="S029">
		<AUDIO start="141.01" end="148.22"/>
		<FORM kindOf="phono">tɕe li jo-ɕe-nɯ. tɕe jo-ɕe-nɯ nɤ jo-ɕe-nɯ, jo-ɕe-nɯ nɤ jo-ɕe-nɯ tɕe, nɤkinɯ,</FORM>
	</S>
	<S id="S030">
		<AUDIO start="148.22" end="150.83"/>
		<FORM kindOf="phono">tɯ-ci, nɤki, lɤ-kɯ-rɤrmbɣo ci ɯ-rkɯ zɯ ɲɤ-k-ɤtɯɣ-nɯ-ci.</FORM>
	</S>
	<S id="S031">
		<AUDIO start="151.21" end="155.75"/>
		<FORM kindOf="phono">tɕe nɯnɯ cɯβloʁ nɯnɯ, nɤkinɯ, ɯ-rkɯ nɯtɕu rca,</FORM>
	</S>
	<S id="S032">
		<AUDIO start="156.05" end="158.26"/>
		<FORM kindOf="phono">yazi kɯ-dɯ-dɤn ʑo pjɤ-tu, tɕhɯpɣa.</FORM>
	</S>
	<S id="S033">
		<AUDIO start="158.63" end="161.24"/>
		<FORM kindOf="phono">tɕe nɯra pjɤ-k-ɤnɯɣro-nɯ-ci tɕe tɕendɤre, </FORM>
	</S>
	<S id="S034">
		<AUDIO start="161.64" end="164.7"/>
		<FORM kindOf="phono">tɤ-pi nɯni kɯ ko-rɟɯɣ-ndʑi tɕe, </FORM>
	</S>
	<S id="S035">
		<AUDIO start="165.24" end="170.58"/>
		<FORM kindOf="phono">"yazi tsuku kú-wɣ-ndo tɕe, chɯ́-wɣ-nɯ-pu tɕe tú-wɣ-ndza ɲɯ-ra" /ɲɤt/ ɲɤ-sɯso-ndʑi.</FORM>
	</S>
	<S id="S036">
		<AUDIO start="171.11" end="174.83"/>
		<FORM kindOf="phono">tɕeri tɤ-tɕɯpɯ stu kɯ-xtɕi nɯ kɯ "jɤ-ru-ndʑi tɕe,</FORM>
	</S>
	<S id="S037">
		<AUDIO start="175.35" end="177.75"/>
		<FORM kindOf="phono">kɯsthɯci ʑara ɲɯ-ɤnɯɣro-nɯ ɲɯ-rga-nɯ zɯ,</FORM>
	</S>
	<S id="S038">
		<AUDIO start="178.11" end="180.37"/>
		<FORM kindOf="phono">ma-nɯsnɯɲaʁ-i ma dɯxpa-nɯ tɕe,</FORM>
	</S>
	<S id="S039">
		<AUDIO start="180.73" end="182.41"/>
		<FORM kindOf="phono">ma-kɤ-tɯ-nɯrtɕa-ndʑi" to-ti.</FORM>
	</S>
	<S id="S040">
		<AUDIO start="182.88" end="187.07"/>
		<FORM kindOf="phono">tɕendɤre tɤ-pi ni kɯ li ndʑi-sɯm mɤ-sɤ-ɕɯ-ɕe ʑo ɲɤ-ta-ndʑi.</FORM>
	</S>
	<S id="S041">
		<AUDIO start="187.25" end="191.34"/>
		<FORM kindOf="phono">tɕe li jo-ɕe-nɯ. tɕe jo-ɕe-nɯ nɤ jo-ɕe-nɯ tɕendɤre,</FORM>
	</S>
	<S id="S042">
		<AUDIO start="191.95" end="194.65"/>
		<FORM kindOf="phono">si tɯ-phɯ kɯ-wxtɯ-wxti ci ɲɤ-k-ɤtɯɣ-nɯ-ci tɕe,</FORM>
	</S>
	<S id="S043">
		<AUDIO start="195.37" end="200.96"/>
		<FORM kindOf="phono">nɯnɯ si ɯ-ku zɯ, nɤkinɯ, iɕqha ɣʑo ɣɯ ɯ-loʁ pjɤ-tu.</FORM>
	</S>
	<S id="S044">
		<AUDIO start="201.22" end="203.1"/>
		<FORM kindOf="phono">ɣʑo ɯ-kha pjɤ-tu tɕe rcanɯ,</FORM>
	</S>
	<S id="S045">
		<AUDIO start="203.7" end="208.25"/>
		<FORM kindOf="phono">maka /tɤ/ χsɤr ɯ-mdoʁ ʑo pjɤ-k-ɤsɯ-ndo-ci tɕe, nɤkinɯ, </FORM>
	</S>
	<S id="S046">
		<AUDIO start="208.25" end="212.47"/>
		<FORM kindOf="phono">ɯ-ŋgɯ ɣʑɤzga nɯnɯ, ɯ-pɕi nɯtɕu ɲɯ-ndʐi tɕe pjɯ-rɤjroʁ ʑo pjɤ-ŋu. </FORM>
	</S>
	<S id="S047">
		<AUDIO start="214.2" end="220.29"/>
		<FORM kindOf="phono">tɕendɤre, tɤ-pi ni kɯ iɕqha ɣʑɤzga nɯ nɯ-kɯ-nɯɬoʁ nɯ pa-mto-ndʑi tɕe,</FORM>
	</S>
	<S id="S048">
		<AUDIO start="220.74" end="223.46"/>
		<FORM kindOf="phono">kɤ-ndza pjɤ-sɯso-ndʑi tɕe, ndʑi-mci ʑo pjɤ-nɯɬoʁ.</FORM>
	</S>
	<S id="S049">
		<AUDIO start="224.28" end="230.48"/>
		<FORM kindOf="phono">tɕeri nɤkinɯ, tɕendɤre tɤ-pi ni kɯ "nɯ tú-wɣ-tɕɤβ tɕe, ɣʑo nɯra tú-wɣ-tɕɤβ tɕe,</FORM>
	</S>
	<S id="S050">
		<AUDIO start="230.74" end="232.81"/>
		<FORM kindOf="phono">ɣʑɤzga tú-wɣ-ndza ɲɯ-ra" to-ti-ndʑi.</FORM>
	</S>
	<S id="S051">
		<AUDIO start="233.35" end="236.49"/>
		<FORM kindOf="phono">tɕeri ta-ʁi nɯ kɯ li ɲɤ́-wɣ-sɯ-ta-ndʑi, </FORM>
	</S>
	<S id="S052">
		<AUDIO start="236.49" end="242.81"/>
		<FORM kindOf="phono">"nɯ ma-stu-j ma kɯki ɣʑo kɯ ji-ɣʑɤzga ku-te nɯsthɯci ɲɯ-ɴqa tɕe dɯxpa-nɯ" to-ti. </FORM>
	</S>
	<S id="S053">
		<AUDIO start="244.09" end="248.02"/>
		<FORM kindOf="phono">tɕendɤre "pjɯ-tɯ-tɕɤβ-ndʑi mɤ-pe" to-ti "ma-pɯ́-wɣ-tɕɤβ" to-ti.</FORM>
	</S>
	<S id="S054">
		<AUDIO start="248.4" end="251.6"/>
		<FORM kindOf="phono">tɕe ɯ-pi nɯ kɯ li ɲɤ-ta-ndʑi pjɤ-ra tɕe li jo-ɕe-nɯ.</FORM>
	</S>
	<S id="S055">
		<AUDIO start="252.33" end="257.47"/>
		<FORM kindOf="phono">jo-ɕe-nɯ nɤ jo-ɕe-nɯ tɕe tɕe, tɯrmɯ ko-ɣi tɕe ʑatsa qanɯ pjɤ-ŋu.</FORM>
	</S>
	<S id="S056">
		<AUDIO start="257.94" end="261.31"/>
		<FORM kindOf="phono">tɕendɤre iɕqha nɯ, rdɤstaʁ kɯ-wxtɯ-wxti ci, </FORM>
	</S>
	<S id="S057">
		<AUDIO start="261.61" end="266.68"/>
		<FORM kindOf="phono">rdɤstaʁ ʁɟa kɯ ʑo, nɤkinɯ, kɤntɕhaʁ tɤ-kɤ-sɯ-βzu ci ɲɤ-k-ɤtɯɣ-nɯ-ci. </FORM>
	</S>
	<S id="S058">
		<AUDIO start="267.19" end="269.27"/>
		<FORM kindOf="phono">tɕe nɯnɯ rɟɤlsa nɯnɯ ɣɯ nɯ, </FORM>
	</S>
	<S id="S059">
		<AUDIO start="269.64" end="276.36"/>
		<FORM kindOf="phono">tɕeri ɲɤ-ɕar-nɯ ri, rɟɤlsa ɣɯ ɯ-kɯm cho ɯ-khɯɣɲɟɯ nɯ lonba ʑo pjɤ-k-ɤpa-ci boʁboʁ ʑo ɕti. </FORM>
	</S>
	<S id="S060">
		<AUDIO start="276.89" end="281.68"/>
		<FORM kindOf="phono">tɕendɤre, nɯnɯ tɯ-tɤfskɤr to-lɤt-nɯ tɕe to-fskɤr-nɯ ri, </FORM>
	</S>
	<S id="S061">
		<AUDIO start="282.32" end="288.99"/>
		<FORM kindOf="phono">nɤki nɯre, nɯnɯtɕu tɕendɤre, nɯnɯtɕu kha tɯ-rdoʁ ndzɤrndzɤr ʑo ɣɯ nɯ ɯ-khɯɣɲɟɯ pjɤ-ɲɟɯ. </FORM>
	</S>
	<S id="S062">
		<AUDIO start="289.52" end="295.09"/>
		<FORM kindOf="phono">tɕendɤre nɯnɯtɕu iɕqha nɯ rgɤtpu ci ɯ-ku thɯ-kɯ-wɣrɯ-wɣrum ci nɯtɕu pjɤ-k-ɤmdzɯ-ci.</FORM>
	</S>
	<S id="S063">
		<AUDIO start="295.76" end="300.19"/>
		<FORM kindOf="phono">tɕe rgɤtpu nɯ kɯ wuma ʑo, nɤkinɯ, tó-wɣ-raχtɕɤz-nɯ tɕe, jó-wɣ-sɯɣe-nɯ tɕe, </FORM>
	</S>
	<S id="S064">
		<AUDIO start="300.65" end="302.05"/>
		<FORM kindOf="phono">tɕe tó-wɣ-z-rɯndzɤtshi-nɯ</FORM>
	</S>
	<S id="S065">
		<AUDIO start="302.57" end="307.36"/>
		<FORM kindOf="phono">tɕendɤre tɯrme tɯ-rdoʁ kɯ kho tɯ-rdoʁ ntsɯ /nɯ/ nɯ-sta ɲɤ-βzu. </FORM>
	</S>
	<S id="S066">
		<AUDIO start="307.76" end="309.23"/>
		<FORM kindOf="phono">tɕe nɯtɕu kó-wɣ-ɕɯrma-nɯ. </FORM>
	</S>
	<S id="S067">
		<AUDIO start="309.74" end="317.62"/>
		<FORM kindOf="phono">tɕe ɯ-fso tɕe lo-fsoʁ tɕendɤre, rgɤtpu nɯ, iɕqha /tɤ/ tɤ-tɕɯ stu kɯ-wxti nɯ ɣɯ /ɯ-kha/ ɯ-sɤ-rŋgɯ nɯtɕu jo-ɣi tɕe,</FORM>
	</S>
	<S id="S068">
		<AUDIO start="318.11" end="322.58"/>
		<FORM kindOf="phono">tɕendɤre iɕqha nɯ, ɯ-thɤcu rɟara zɯ chɤ́-wɣ-tsɯm tɕe, </FORM>
	</S>
	<S id="S069">
		<AUDIO start="322.58" end="331.13"/>
		<FORM kindOf="phono">nɯnɯ tɕu, rɟara nɯtɕu, iɕqha nɯ, rdɤstaʁ ata, nɤki, tɤscoz pɯ-kɤ-rkhe ci χsɯm pjɤ-tu. </FORM>
	</S>
	<S id="S070">
		<AUDIO start="331.8" end="333.79"/>
		<FORM kindOf="phono">tɕendɤre nɯ χsɯm pjɤ-tu tɕe, </FORM>
	</S>
	<S id="S071">
		<AUDIO start="334.15" end="339.85"/>
		<FORM kindOf="phono">ɯ-taʁ nɯtɕu tɤscoz kɯ-dɯ-dɤn ʑo, pjɤ-mtshɤt ʑo, /pɯ-kɤ-rkhɤz/ pɯ-kɤ-rkhe pjɤ-ŋu. </FORM>
	</S>
	<S id="S072">
		<AUDIO start="340.32" end="346.13"/>
		<FORM kindOf="phono">iɕqha nɯ, tɤ-tɕɯ stu kɯ-wxti nɯ kɯ nɯnɯra pjɤ-ndɯn tɕe to-rtoʁ ri,</FORM>
	</S>
	<S id="S073">
		<AUDIO start="346.63" end="356.9"/>
		<FORM kindOf="phono">nɯ ɯ-taʁ nɯtɕu, nɤkinɯ, ɯkɯki iɕqha rdɤstaʁ kɯ, /rɟɤlsa/ nɤkinɯ, kɤntɕhaʁ tɤ-kɤ-βzu nɯnɯ, nɯ ɯ-ŋgɯ nɯtɕu tɯ-sŋaʁ wuma ʑo tɤ-kɤ-lɤt ɕti tɕe,</FORM>
	</S>
	<S id="S074">
		<AUDIO start="356.9" end="361.38"/>
		<FORM kindOf="phono">sŋaʁ kɯ-tu ŋu tɕe, nɤki rdɤstaʁ ɯ-taʁ kɯ-kɤ-rɤt nɯnɯ, iɕqha, </FORM>
	</S>
	<S id="S075">
		<AUDIO start="361.87" end="370.12"/>
		<FORM kindOf="phono">nɯnɯ sŋaʁ nɯnɯ kɤ-ɣɤjqaʁ ftɕaka tɕhi tu-kɤ-stu ɣɯ nɯra, nɯ ɣɯ ɯ-βlu tɤ-kɤ-tɕɤt tɕe pɯ-kɤ-rɤt pjɤ-ŋu.</FORM>
	</S>
	<S id="S076">
		<AUDIO start="370.56" end="377.58"/>
		<FORM kindOf="phono">tɕe tɯrme, nɯ ɕɯ kɯ nɯnɯ, ɯ-taʁ nɯnɯ, nɤkinɯ, χsɯ-tɯphu kɤ-nɤma kɯ-ra pjɤ-tu tɕe,</FORM>
	</S>
	<S id="S077">
		<AUDIO start="377.58" end="384.5"/>
		<FORM kindOf="phono">ɯnɯnɯ kɤ-nɤma pɯ-pɯ-kɯ-cha nɤ tɕe ndɤre, nɤki sŋaʁ nɯnɯ ɲɯ-me tɕe tɤ-kɤ-sŋaʁ nɯ ɲɯ-me tɕe tɕe,</FORM>
	</S>
	<S id="S078">
		<AUDIO start="385.02" end="390.91"/>
		<FORM kindOf="phono">iɕqha nɯ, tu-pe pjɤ-ŋu, nɯnɯra mɯ-mɤ-pɯ-kɯ-cha nɤ tɕe tɯʑo kɯnɤ rdɤstaʁ ɲɯ-kɯ-ɤβzu.</FORM>
	</S>
	<S id="S079">
		<AUDIO start="391.23" end="392.84"/>
		<FORM kindOf="phono">tɕe nɯ kɯ-fse pjɤ-ŋu.</FORM>
	</S>
	<S id="S080">
		<AUDIO start="393.6" end="398.74"/>
		<FORM kindOf="phono">nɤki, tɤ-tɕɯ stu kɯ-wxti nɯ kɯ "aʑo tu-tshat-a ɲɯ-ra" ɲɤ-sɯso.</FORM>
	</S>
	<S id="S081">
		<AUDIO start="399.31" end="401.23"/>
		<FORM kindOf="phono">tɕendɤre "tu-tshat-a" ɲɤ-sɯso tɕe</FORM>
	</S>
	<S id="S082">
		<AUDIO start="401.23" end="409.59"/>
		<FORM kindOf="phono">tɕendɤre iɕqha nɯ, rgɤtpu nɯ kɯ, iɕqha nɯ, zgɯrmɯɣ kɯ-dɯ-dɤn ʑo sɯŋgɯ chɯz jó-wɣ-tsɯm.</FORM>
	</S>
	<S id="S083">
		<AUDIO start="410.39" end="426.76"/>
		<FORM kindOf="phono">tɕendɤre, rgɤtpu nɯ kɯ iɕqha nɯ, kɯki iʑo i-tɤɕime ɣɯ ɯ-rɣe nɯnɯ, stoŋtsu ci nɯnɯ, ɲɤ-nɯβde tɕe, kɯki zgɯrmɯɣ ɯ-pa zɯ pjɤ-ɕe tɕe,</FORM>
	</S>
	<S id="S084">
		<AUDIO start="427.09" end="435.58"/>
		<FORM kindOf="phono">tɤŋe pjɯ-ɕqhlɤt ɕɯŋgɯ tɕe, tɕendɤre /kɤ/ kɤ-ɕar a-pɯ-tɯ-cha ra ma lonba kɤ-ɣɤtshoz kɤ-ɕar a-pɯ-tɯ-cha ra ma </FORM>
	</S>
	<S id="S085">
		<AUDIO start="436.0" end="438.82"/>
		<FORM kindOf="phono">nɯ maʁ nɤ nɤʑo kɯnɤ rdɤstaʁ ɲɯ-tɯ-ɤβzu ŋu" to-ti.</FORM>
	</S>
	<S id="S086">
		<AUDIO start="439.25" end="442.7"/>
		<FORM kindOf="phono">tɕe "kɯki nɯ stu kɯ-mɤku kɤ-nɤma kɯ-ra nɯ ŋu" to-ti.</FORM>
	</S>
	<S id="S087">
		<AUDIO start="443.21" end="449.15"/>
		<FORM kindOf="phono">tɕendɤre tɤ-tɕɯ stu kɯ-wxti nɯ, nɯɕɯmɯma ʑo, to-ʑɣɤɕɯmbɣom ʑo, </FORM>
	</S>
	<S id="S088">
		<AUDIO start="449.41" end="453.03"/>
		<FORM kindOf="phono">ɯ-χpɯm pjɤ-tshoʁ tɕendɤre nɯnɯ tɤ-rɣe nɯ ɲɤ-ɕar.</FORM>
	</S>
	<S id="S089">
		<AUDIO start="453.44" end="459.12"/>
		<FORM kindOf="phono">tɕeri tɤŋe ɕqhlɤt tɤkha tɕe, tɕendɤre ɣurʑa-rdoʁ ma kɤ-mto mɯ-pjɤ-cha.</FORM>
	</S>
	<S id="S090">
		<AUDIO start="459.64" end="466.19"/>
		<FORM kindOf="phono">tɕendɤre nɯɕɯmɯma ʑo rcanɯ rdɤstaʁ kɯ-mɯɕtɯɕtaʁ ɯʑo ɲɤ-k-ɤpa-ci.</FORM>
	</S>
	<S id="S091">
		<AUDIO start="466.61" end="470.45"/>
		<FORM kindOf="phono">tɕe nɯ, nɯ ɯ-ʁi tɯ-lɤt nɯnɯ kɯ ɯ-βra ɣɯ-to-rɤtshɤt ri, </FORM>
	</S>
	<S id="S092">
		<AUDIO start="470.87" end="474.01"/>
		<FORM kindOf="phono">tɕendɤre tɯ-sŋi tɕe ʁnɯ-ri ma kɤ-mto mɯ-pjɤ-cha qhe,</FORM>
	</S>
	<S id="S093">
		<AUDIO start="474.39" end="475.75"/>
		<FORM kindOf="phono">li rdɤstaʁ ɲɤ-k-ɤpa-ci. </FORM>
	</S>
	<S id="S094">
		<AUDIO start="476.85" end="486.32"/>
		<FORM kindOf="phono">tɕendɤre stu kɯ-maqhu tɕe, tɤ-tɕɯpɯ stu kɯ-xtɕi nɯ kɯ ɯβra nɯnɯ iɕqha tɤ-rɣe ɯ-kɯ-ɕar jo-ɣi tɕeri, ɯ-tɯ-ɣɤβlo pjɤ-sɤre ʑo.</FORM>
	</S>
	<S id="S095">
		<AUDIO start="486.65" end="490.67"/>
		<FORM kindOf="phono">ɯ-tɯ-ɣɤβlo pjɤ-sɤre ʑo qhe tɤŋe ɕqhlɤt pjɤ-ŋu ri, nɤki, </FORM>
	</S>
	<S id="S096">
		<AUDIO start="490.67" end="497.42"/>
		<FORM kindOf="phono">/ŋgɯsqɯrdoʁ/ nɤkinɯ, iɕqha nɯ li ɣurʑa kɯnɤ /kɤn/ kɤ-mto mɯ-pjɤ-cha. </FORM>
	</S>
	<S id="S097">
		<AUDIO start="498.15" end="502.96"/>
		<FORM kindOf="phono">tɕendɤre tɕendɤre, to-mbɣom tɕe ɲɤ-nɯzdɯɣ tɕe ɲɤ-ɣɤwu.</FORM>
	</S>
	<S id="S098">
		<AUDIO start="503.54" end="516.09"/>
		<FORM kindOf="phono">tɕeri iɕqha, qro ta-fsraŋ nɯnɯ, ɯ-kho mɯ-tha-sɯ-phɯt nɯnɯ ra ɣɯ nɯ-rɟɤlpu nɯra kɯ, qro rcanɯ, stoŋtsu kɯmŋu ʑo jo-ɣɯt. </FORM>
	</S>
	<S id="S099">
		<AUDIO start="516.55" end="519.43"/>
		<FORM kindOf="phono">tɕe nɯra kɯ kɤ-ɕar ɲɤ́-wɣ-qur /ɲɤ́-wɣ-qur-nɯ/ tɕe tɕendɤre, </FORM>
	</S>
	<S id="S100">
		<AUDIO start="519.83" end="524.29"/>
		<FORM kindOf="phono">zgɯrmɯɣ ɯ-pa nɯtɕu pjɤ-ɕe-nɯ tɕe tɕendɤre, ɲɤ-ɕar-nɯ tɕendɤre,</FORM>
	</S>
	<S id="S101">
		<AUDIO start="524.69" end="526.94"/>
		<FORM kindOf="phono">iɕqha tɤrɣe nɯra lonba pjɤ-mto-nɯ.</FORM>
	</S>
	<S id="S102">
		<AUDIO start="527.12" end="532.74"/>
		<FORM kindOf="phono">tɕe pjɤ-mto-nɯ tɕe nɯ tɤ́-wɣ-qur qhendɤre, stu kɯ-mɤku ɯ-ma nɯ ɲɤ-sthɯt pjɤ-cha.</FORM>
	</S>
	<S id="S103">
		<AUDIO start="533.42" end="540.12"/>
		<FORM kindOf="phono">tɕendɤre rgɤtpu nɯ kɯ li tɤ-tɕɯ stu kɯ-xtɕi nɯnɯ, nɤkinɯ li cɯβloʁ ɯ-rkɯ ci zɯ jo-ɣɯt.</FORM>
	</S>
	<S id="S104">
		<AUDIO start="540.67" end="546.92"/>
		<FORM kindOf="phono">tɕendɤre, nɤkinɯ "kutɕu iɕqha tɤɕime ɣɯ ɯ-sɤcɯ ki ɯ-ŋgɯ pjɤ-ɕe tɕe,</FORM>
	</S>
	<S id="S105">
		<AUDIO start="547.3" end="555.41"/>
		<FORM kindOf="phono">nɤʑo nɯnɯ kɯ kɤ-mto pɯ-pɯ-tɯ-cha nɯre tɕe nɤki ʁnɯz, kɤ-nɤma ʁnɯz nɯ ɲɯ-tɯ-sthɯt ŋu" to-ti.</FORM>
	</S>
	<S id="S106">
		<AUDIO start="556.06" end="562.89"/>
		<FORM kindOf="phono">tɕendɤre, nɤki tɤ-tɕɯ stu kɯ-xtɕi nɯ kɤ-ndʑaʁ ra mɯ-pjɤ-cha qhendɤre, cɯβloʁ ɯ-rkɯ nɯtɕu to-ndzur qhe,</FORM>
	</S>
	<S id="S107">
		<AUDIO start="563.64" end="567.8"/>
		<FORM kindOf="phono">cɯβloʁ nɯ tɕu pjɯ-ru "ki ci tshi tú-wɣ-pa ɲɯ-ra?" ntsɯ ɲɤ-sɯso.</FORM>
	</S>
	<S id="S108">
		<AUDIO start="568.5" end="570.44"/>
		<FORM kindOf="phono">tɕeri nɯ jamar ri tɕe iɕqha, </FORM>
	</S>
	<S id="S109">
		<AUDIO start="570.69" end="573.34"/>
		<FORM kindOf="phono">tɕe ɯʑo kɯ yazi ta-fsraŋ nɯ jo-ɣi </FORM>
	</S>
	<S id="S110">
		<AUDIO start="573.71" end="575.98"/>
		<FORM kindOf="phono">tɕe tɯ-ci ɯ-taʁ zɯ nɯ jo-ɣi qhendɤre, </FORM>
	</S>
	<S id="S111">
		<AUDIO start="576.44" end="582.4"/>
		<FORM kindOf="phono">nɯɕɯmɯma ʑo tɯ-ci ɯ-ŋgɯ pjɤ-ɕe qhe iɕqha tɤɕime kɯ ɯ-sɤcɯ pɯ-kɤ-nɯɕlɯɣ nɯ ɕ-pjɤ-mto. (associated motion+)</FORM>
	</S>
	<S id="S112">
		<AUDIO start="582.4" end="583.35"/>
		<FORM kindOf="phono">qhe nɯ to-tɕɤt. </FORM>
	</S>
	<S id="S113">
		<AUDIO start="583.95" end="589.66"/>
		<FORM kindOf="phono">tɕendɤre kɯki nɤki, tɕe ʁnɯ-tɯphu kɤ-sthɯt pjɤ-cha.</FORM>
	</S>
	<S id="S114">
		<AUDIO start="590.31" end="597.04"/>
		<FORM kindOf="phono">tɕendɤre rgɤtpu nɯ kɯ li tó-wɣ-ndo tɕe iɕqha nɯ, iɕqha,</FORM>
	</S>
	<S id="S115">
		<AUDIO start="598.14" end="601.71"/>
		<FORM kindOf="phono">rŋgɯ χsɯm nɯ ɣɯ ɯ-rkɯ nɯtɕu jo-ɣɯt.</FORM>
	</S>
	<S id="S116">
		<AUDIO start="602.16" end="603.81"/>
		<FORM kindOf="phono">tɕendɤre kɯki pɯ-pɯ-ŋu nɤ,</FORM>
	</S>
	<S id="S117">
		<AUDIO start="604.32" end="610.05"/>
		<FORM kindOf="phono">kɯki χsɯm ki pɯ-pɯ-ŋu nɤ, kɯki, ɯkɯki kɤntɕhaʁ ci ra ɣɯ nɯ-tɤɕime ŋu-nɯ tɕe,</FORM>
	</S>
	<S id="S118">
		<AUDIO start="610.48" end="617.41"/>
		<FORM kindOf="phono">nɤʑo kɯki iɕqha nɯ, ɯ-ŋgɯ zɯ, ŋotɕu nɯ stu kɯ-xtɕi ɲɯ-ŋu nɯ nɯ-ɕar ra" to-ti.</FORM>
	</S>
	<S id="S119">
		<AUDIO start="618.39" end="623.2"/>
		<FORM kindOf="phono">tɕendɤre, kɯki rdɤstaʁ kɯra kɯ-naχtɕɯ-χtɕɯɣ ʑo pjɤ-ɕti qhe, </FORM>
	</S>
	<S id="S120">
		<AUDIO start="623.65" end="626.27"/>
		<FORM kindOf="phono">rŋgɯ nɯra kɯ-naχtɕɯ-χtɕɯɣ ʑo pjɤ-ɕti qhe, </FORM>
	</S>
	<S id="S121">
		<AUDIO start="626.77" end="628.69"/>
		<FORM kindOf="phono">"tɕhi tú-wɣ-pa ɲɯ-ra?" ɲɤ-sɯso.</FORM>
	</S>
	<S id="S122">
		<AUDIO start="629.09" end="632.96"/>
		<FORM kindOf="phono">tɕeri rgɤtpu nɯ kɯ li ɯ-ɕki to-ti</FORM>
	</S>
	<S id="S123">
		<AUDIO start="632.96" end="639.06"/>
		<FORM kindOf="phono">tɤɕime stu kɯ-wxti nɯ kɯ ku-rŋgɯ ɕɯŋgɯ tɕe kɯ-chi to-ndza,</FORM>
	</S>
	<S id="S124">
		<AUDIO start="639.06" end="650.4"/>
		<FORM kindOf="phono">nɯ ɯ-pa tɯ-lɤt nɯ kɯ ku-rŋgɯ ɕɯŋgɯ tɕe, nɤkinɯ, li iɕqha kɯ-chi ɣɯ ɯ-ci kɯ-fse nɯ pɯ-kɤ-fkri nɯ to-ndza.</FORM>
	</S>
	<S id="S125">
		<AUDIO start="650.91" end="655.07"/>
		<FORM kindOf="phono">stu kɯ-xtɕi nɯ kɯ ku-rŋgɯ ɕɯŋgɯ tɕe iɕqha nɯ ɣʑɤzga to-ndza." to-ti</FORM>
	</S>
	<S id="S126">
		<AUDIO start="655.91" end="662.62"/>
		<FORM kindOf="phono">tɕeri nɤki, tɤ-tɕɯpɯ nɯ kɯ "amaŋ, pɯ-nnɯ-ŋu kɯnɤ, tɕhi kɯ-fse ɯʑo kɯ ta-ndza </FORM>
	</S>
	<S id="S127">
		<AUDIO start="662.62" end="667.52"/>
		<FORM kindOf="phono">ɯʑo tɕhi rga nɯ, tɕhi ʑo tu-ste-a ku-χpjat-a tɕe tso-a kɯɣe?" ɲɤ-sɯso. (complementation strategy)</FORM>
	</S>
	<S id="S128">
		<AUDIO start="668.01" end="672.84"/>
		<FORM kindOf="phono">tɕe chɯ-nɯzdɯɣ pjɤ-ŋu ri, nɯ jamar tɕe, tɕendɤre nɤkinɯ, iɕqha,</FORM>
	</S>
	<S id="S129">
		<AUDIO start="673.97" end="681.95"/>
		<FORM kindOf="phono">ɣʑo ɯ-kho /ta/ ta-fsraŋ nɯnɯ, ɯ-pi ni mɯ-pa-sɯ-phɯt ra ɣɯ ɣʑo ra ɣɯ nɯ-rɟɤlpu nɯ jo-ɣi. </FORM>
	</S>
	<S id="S130">
		<AUDIO start="682.5" end="689.23"/>
		<FORM kindOf="phono">tɕendɤre jɤ-ɣe tɕe tɕendɤre iɕqha, rŋgɯ nɯra nɯ-kɤcu tɕe ko-mtɕɯr, nɯ-ndɤcu tɕe ɲɤ-mtɕɯr, </FORM>
	</S>
	<S id="S131">
		<AUDIO start="689.62" end="697.33"/>
		<FORM kindOf="phono">stu kɯ-maqhu tɕe tɕendɤre nɤki iɕqha nɤkinɯ, rŋgɯ tɯ-rdoʁ ɣɯ ɯ-mtɕhi ɯ-taʁ ʑo ko-zo.</FORM>
	</S>
	<S id="S132">
		<AUDIO start="698.0" end="707.88"/>
		<FORM kindOf="phono">tɕe nɯtɕu ko-zo tɕe, "a a, kɯki kending nɯnɯ ʑgrɯɣ ʑo nɯnɯ, nɤki, tɤɕime stu kɯ-xtɕi nɯ ɲɤ-sɯso, to-ti.</FORM>
	</S>
	<S id="S133">
		<AUDIO start="708.27" end="713.92"/>
		<FORM kindOf="phono">tɕendɤre nɯnɯ stu kɯ-xtɕi nɯ kɯ nɯnɯ kɤ-nɤma kɯ-ra χsɯ-tɯphu nɯ kɤ-sthɯt pjɤ-cha.</FORM>
	</S>
	<S id="S134">
		<AUDIO start="714.47" end="721.36"/>
		<FORM kindOf="phono">tɕendɤre kɯki, nɤki /rɟɤlsa/ nɯ-kɤntɕhaʁ thamtɕɤt ʑo ɣɯ nɯ-sŋaʁ nɯra ɲɤ-ɣɤme pjɤ-cha,</FORM>
	</S>
	<S id="S135">
		<AUDIO start="721.7" end="723.02"/>
		<FORM kindOf="phono">nɯra to-qia pjɤ-cha.</FORM>
	</S>
	<S id="S136">
		<AUDIO start="723.45" end="731.28"/>
		<FORM kindOf="phono">tɕendɤre kɯki iɕqha nɯ, ɯkɯki kɤntɕhaʁ kɯ rcanɯ, lonba ʑo tɕe nɯ-sroʁ kɯ-tu ɲɤ-k-ɤβzu-ci tɕe,</FORM>
	</S>
	<S id="S137">
		<AUDIO start="732.02" end="736.06"/>
		<FORM kindOf="phono">iɕqha nɯ, iɕqha rŋgɯ nɯra kɯnɤ tɯrme ɲɤ-k-ɤβzu-nɯ tɕe tɕe,</FORM>
	</S>
	<S id="S138">
		<AUDIO start="736.06" end="744.27"/>
		<FORM kindOf="phono">kɯ-maqhu kɯ-maqhu tɕe, nmnɯ tɤ-tɕɯpɯ stu kɯ-xtɕi nɯ chondɤre iɕqha tɤɕime stu kɯ-xtɕi nɯni to-rɯstɯnmɯ-ndʑi.</FORM>
	</S>
	<S id="S139">
		<AUDIO start="744.86" end="753.85"/>
		<FORM kindOf="phono">ɯ-pi nɯni kɯnɤ tɕendɤre, li tɯkɯka to-n-nɯβdaʁ-ndʑi qhe, ndʑi-rʑaβ ko-nɯ-sɯ-βzu-ndʑi qhe, rŋgɯ nɯra tɯrme ɲɤ-k-ɤβzu-nɯ-ci, </FORM>
	</S>
	<S id="S140">
		<AUDIO start="754.22" end="757.03"/>
		<FORM kindOf="phono">nɯ ɯ-qhu tɕe kɯ-sɤscɯscit ku-nnɯ-rɤʑi-nɯ pjɤ-ŋu.</FORM>
	</S>
</TEXT>