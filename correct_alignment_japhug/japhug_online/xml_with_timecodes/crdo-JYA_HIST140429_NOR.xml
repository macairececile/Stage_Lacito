<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140429_NOR" xml:lang="jya">
	<HEADER>
		<TITLE>crdo-JYA_HIST140429_NOR</TITLE>
		<SOUNDFILE href="hist140429_NoR.wav"/>
	</HEADER>
	<S id="S001">
		<AUDIO start="0.04" end="1.61"/>
		<FORM kindOf="phono">ŋoʁ nɯ kɤ-ti ci tu tɕe,</FORM>
	</S>
	<S id="S002">
		<AUDIO start="2.13" end="7.08"/>
		<FORM kindOf="phono">ŋoʁ nɯ kɯɕɯŋgɯ tɕe tɯ-ŋga kɯ-pe nɯra, kɤ-nɤqhɤwɯr ɯ-spa pɯ-me tɕe,</FORM>
	</S>
	<S id="S003">
		<AUDIO start="7.47" end="12.47"/>
		<FORM kindOf="phono">yuyi ri kɯ-tu pɯ-me, tɕendɤre, kɤ-nɤqhɤwɯr pɯ-me tɕe,</FORM>
	</S>
	<S id="S004">
		<AUDIO start="13.0" end="17.84"/>
		<FORM kindOf="phono">tɕe tɯ-mɯ lɤ-ɣe, kɤ-nɤqhɤŋga ɯ-spa nɯ, nɤkinɯ, </FORM>
	</S>
	<S id="S005">
		<AUDIO start="17.84" end="19.86"/>
		<FORM kindOf="phono">tɯwɯr chɯ-βzu-nɯ, mboʁ chɯ-βzu-nɯ.</FORM>
	</S>
	<S id="S006">
		<AUDIO start="20.47" end="23.43"/>
		<FORM kindOf="phono">tɯwɯr nɯnɯ tɕe tɕe nɯ, </FORM>
	</S>
	<S id="S007">
		<AUDIO start="23.49" end="26.89"/>
		<FORM kindOf="phono">qaʑo ɯ-rme chondɤre qambrɯ ɯ-rme kɯ chɯ-sɯ-βzu-nɯ ɲɯ-ŋu tɕe,</FORM>
	</S>
	<S id="S008">
		<AUDIO start="27.34" end="29.17"/>
		<FORM kindOf="phono">ɯnɯnɯ chɯ́-wɣ-taʁ tɕe tɕendɤre, </FORM>
	</S>
	<S id="S009">
		<AUDIO start="29.54" end="32.19"/>
		<FORM kindOf="phono">lú-wɣ-pɣo chɯ́-wɣ-taʁ tɕe tɕendɤre, kɯ-ɤβʑɯrdu tɕe,</FORM>
	</S>
	<S id="S010">
		<AUDIO start="32.71" end="35.55"/>
		<FORM kindOf="phono">zhengfangxing kɯ-fse ɲɯ-βzu-nɯ tɕe, nɯnɯ chɯ́-wɣ-nɤqhɤŋga.</FORM>
	</S>
	<S id="S011">
		<AUDIO start="35.78" end="41.75"/>
		<FORM kindOf="phono">tɕe nɯnɯ ɣɯ ɯ-sɤ-ndo nɯnɯ, nɤkinɯ, nɯ ma pɯ-me tɕe tɕendɤre ŋoʁ chɯ-βzu-nɯ tɕe,</FORM>
	</S>
	<S id="S012">
		<AUDIO start="42.29" end="48.24"/>
		<FORM kindOf="phono">ŋoʁ nɯnɯ ɕom kɯ, nɤkinɯ, χchoʁe kɯ-ɤmtɕoʁ ci nɯ ɯ-jŋoʁ kɯ-tu ɲɯ-βzu-nɯ tɕe,</FORM>
	</S>
	<S id="S013">
		<AUDIO start="48.71" end="50.95"/>
		<FORM kindOf="phono">ɯnɯnɯ tɯ-ro ri kú-wɣ-βraʁ tɕe tɕe nɯnɯ,</FORM>
	</S>
	<S id="S014">
		<AUDIO start="51.42" end="54.11"/>
		<FORM kindOf="phono">nɯnɯ mboʁ maʁ tɯwɯr nɯ thɯ́-wɣ-nɤqhɤŋga tɕe </FORM>
	</S>
	<S id="S015">
		<AUDIO start="54.11" end="56.84"/>
		<FORM kindOf="phono">χchoʁe nɯ ɯ-jŋoʁ nɯ kɯ kú-wɣ-sɯ-ndo.</FORM>
	</S>
	<S id="S016">
		<AUDIO start="57.5" end="59.05"/>
		<FORM kindOf="phono">tɕe nɯnɯ kú-wɣ-sɯ-ndo ŋu tɕe,</FORM>
	</S>
	<S id="S017">
		<AUDIO start="59.05" end="62.54"/>
		<FORM kindOf="phono">tɕe nɯ ɯ-kɯ-ndo nɯnɯ tɤ-jŋoʁ nɯnɯ, ŋoʁ tu-kɯ-ti pɯ-ŋu.</FORM>
	</S>
	<S id="S018">
		<AUDIO start="62.75" end="64.58"/>
		<FORM kindOf="phono">tɕe nɯnɯ ŋoʁ rmi.</FORM>
	</S>
	<S id="S019">
		<AUDIO start="65.68" end="68.49"/>
		<FORM kindOf="phono">tɕe tham tɕe nɯ kɯ-fse ɯ-kɯ-ntɕhoz me wo ma,</FORM>
	</S>
	<S id="S020">
		<AUDIO start="68.91" end="72.31"/>
		<FORM kindOf="phono">mboʁ ri maŋe, tɯwɯr ri maŋe qhe. </FORM>
	</S>
</TEXT>