<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140517_MOGUI_DE_JING" xml:lang="jya">
	<HEADER>
		<TITLE>crdo-JYA_HIST140517_MOGUI_DE_JING</TITLE>
		<SOUNDFILE href="hist140517_mogui_de_jing.wav"/>
	</HEADER>
	<S id="S001">
		<AUDIO start="0.15" end="7.53"/>
		<FORM kindOf="phono">kɯɕɯŋgɯ tɕe, nɤki, xiyin kɯ-rmi ci pjɤ-tu, musha kɯ-rmi ci pjɤ-tu tɕe,</FORM>
	</S>
	<S id="S002">
		<AUDIO start="8.07" end="15.5"/>
		<FORM kindOf="phono">tɕendɤre tɯtɯrca ʑo /jɤ/ to-k-ɤɣɯzda-ndʑi tɕe, aiji ra ɣɯ nɯ-shoudu kailuo kɯ-rmi nɯtɕu ju-ɕe-ndʑi pjɤ-ŋu.</FORM>
	</S>
	<S id="S003">
		<AUDIO start="16.08" end="17.98"/>
		<FORM kindOf="phono">tɕeri ʁnaʁna ʑo pjɤ-ŋgɯ-ndʑi, </FORM>
	</S>
	<S id="S004">
		<AUDIO start="18.42" end="24.55"/>
		<FORM kindOf="phono">tɕe yixian kɤ-ti nɯ wuma ʑo, nɤkinɯ, kɯ-frtɤn ci tɯrme ɯ-stu kɯ-nɤma ci pjɤ-ŋu, </FORM>
	</S>
	<S id="S005">
		<AUDIO start="24.55" end="26.73"/>
		<FORM kindOf="phono">tɯrme ra kɤ-qur ra wuma ʑo pjɤ-rga,</FORM>
	</S>
	<S id="S006">
		<AUDIO start="27.27" end="31.99"/>
		<FORM kindOf="phono">tɕendɤre tɯrme ra kɯ iɕqha tɯrme kɯ-pe nɯ bonuomu to-sɤrmi-nɯ.</FORM>
	</S>
	<S id="S007">
		<AUDIO start="32.56" end="37.34"/>
		<FORM kindOf="phono">tɕendɤre musha nɯnɯ tɕendɤre pjɤ-rɯpjɤβlaʁ, pjɤ-rɯkhramba qhe, </FORM>
	</S>
	<S id="S008">
		<AUDIO start="37.79" end="42.86"/>
		<FORM kindOf="phono">tshɯrɟɯn ʑo tɯrme ra pjɯ-nɯβle qhe, nɤkinɯ, tu-nɯkhrambe ntsɯ pjɤ-ŋu tɕe, </FORM>
	</S>
	<S id="S009">
		<AUDIO start="42.86" end="46.54"/>
		<FORM kindOf="phono">nɯnɯra kɯ tɕe tɯrme kɯ-ŋɤn nɯ feilong to-sɤrmi-nɯ.</FORM>
	</S>
	<S id="S010">
		<AUDIO start="47.28" end="57.36"/>
		<FORM kindOf="phono">tɕendɤre bonuomu cho feilong nɯnɯ, nɤkinɯ iɕqha nɯ, ndʑi-tʂɤzɤn ra to-ndo-ndʑi, </FORM>
	</S>
	<S id="S011">
		<AUDIO start="57.36" end="62.75"/>
		<FORM kindOf="phono">iɕqha tshɤndʐi ɣɯ tɯcifkɯm ra to-ndo-ndʑi, ɯ-ŋgɯ tɯ-ci ra chɤ-rku-ndʑi,</FORM>
	</S>
	<S id="S012">
		<AUDIO start="62.75" end="64.05"/>
		<FORM kindOf="phono">nɯra to-fkur-ndʑi qhe, </FORM>
	</S>
	<S id="S013">
		<AUDIO start="64.5" end="68.58"/>
		<FORM kindOf="phono">ndʑi-tʂu nɯra wuma ʑo pjɤ-k-ɤrqhi-ci chondɤre, maka, </FORM>
	</S>
	<S id="S014">
		<AUDIO start="69.16" end="75.4"/>
		<FORM kindOf="phono">iɕqha shamo nɯ, nɤki, qambɯt ʁɟa ʑo kɯ-jɯ-jom ʑo ju-ɕe-ndʑi pjɤ-ra.</FORM>
	</S>
	<S id="S015">
		<AUDIO start="76.09" end="79.57"/>
		<FORM kindOf="phono">tɕendɤre iɕqhanɯ, nɯ pjɤ-ra tɕe tɯ-sŋi tɕe tɕendɤre, </FORM>
	</S>
	<S id="S016">
		<AUDIO start="80.06" end="87.77"/>
		<FORM kindOf="phono">nɯtɕu ko-k-ɤmdzɯ-ndʑi tɕe nɤki, nɯra ndʑi-tʂɤzɤn tɤ-kɤ-ndo cho ndʑi-tɯ-ci tɤ-kɤ-ndo nɯra pjɤ-k-ɤsɯ-ndzɤtshi-ndʑi-ci.</FORM>
	</S>
	<S id="S017">
		<AUDIO start="88.22" end="90.96"/>
		<FORM kindOf="phono">tɕeri feilong nɯ kɯ bonuomu ɯ-ɕki to-ti:</FORM>
	</S>
	<S id="S018">
		<AUDIO start="90.96" end="94.7"/>
		<FORM kindOf="phono">"a-xtɤɣ, nɤʑo, aʑo pjɯ-sɯso-a pɯ-ŋu nɤ, </FORM>
	</S>
	<S id="S019">
		<AUDIO start="95.2" end="99.86"/>
		<FORM kindOf="phono">tɕiʑo ni ʁnaʁna ʑo pjɯ-ɴqa-tɕi, tɕi-xɕɤt tu-lɤt-tɕi mɯ́j-ra tɕe, </FORM>
	</S>
	<S id="S020">
		<AUDIO start="100.25" end="101.71"/>
		<FORM kindOf="phono">tɕi-xɕɤt tu-lɤt-tɕi iɕqha,</FORM>
	</S>
	<S id="S021">
		<AUDIO start="101.98" end="105.17"/>
		<FORM kindOf="phono">tɕi-mtso cho tɯ-ci nɯ ʁnaʁna kɯ tu-fkur-tɕi mɯ́j-ra tɕe,</FORM>
	</S>
	<S id="S022">
		<AUDIO start="105.56" end="110.62"/>
		<FORM kindOf="phono">nɤʑo, nɤʑo ɣɯ nɤ-phoŋbu nɯ, nɤ-ɲɤm ɲɯ-khe,  qhendɤre, </FORM>
	</S>
	<S id="S023">
		<AUDIO start="110.62" end="115.68"/>
		<FORM kindOf="phono">ɲɯ-tɯ-ɲur tɕe, aʑo tu-ti-a tɕe, nɤki, kɯ-mɤku nɤʑɯɣ nɯra ndza-tɕi, </FORM>
	</S>
	<S id="S024">
		<AUDIO start="116.14" end="119.24"/>
		<FORM kindOf="phono">nɤ-kɤndza ra ndza-tɕi, nɤ-tɯ-ci ra tshi-tɕi tɕe,</FORM>
	</S>
	<S id="S025">
		<AUDIO start="119.63" end="123.45"/>
		<FORM kindOf="phono">tɕe nɯ nɤ-fkur nɯ tɯ-sŋi sɤz tɯ-sŋi/a/ a-tɤ-ʑo tɕe tɕendɤre,</FORM>
	</S>
	<S id="S026">
		<AUDIO start="123.76" end="128.11"/>
		<FORM kindOf="phono">nɤʑɯɣ nɯ tɯ-ɕkɯt-tɕi tɕe tɕe, ndɤre aʑɯɣ nɯ ndza-tɕi ɲɯ-sɯsam-a" to-ti.</FORM>
	</S>
	<S id="S027">
		<AUDIO start="128.83" end="133.45"/>
		<FORM kindOf="phono">tɕeri bonuomu nɯ kɯ ci nɯ maka mɯ-to-nɯsɯmŋɤn tɕe, tɕendɤre,</FORM>
	</S>
	<S id="S028">
		<AUDIO start="133.45" end="137.38"/>
		<FORM kindOf="phono">"nɯnɯ koŋla aʑo a-kɯ-pe tu-ti ɲɯ-ŋu" ɲɤ-sɯso qhe </FORM>
	</S>
	<S id="S029">
		<AUDIO start="137.85" end="140.29"/>
		<FORM kindOf="phono">ɯ-ku to-sɤŋoʁŋoʁ qhe to-nɤla.</FORM>
	</S>
	<S id="S030">
		<AUDIO start="140.72" end="148.29"/>
		<FORM kindOf="phono">tɕe tɯ-sŋi tɕe tɕendɤre, nɤki, bonuomu ɣɯ ɯ-tɯ-ci chondɤre ɯ-tʂɤzɤn lonba to-so.</FORM>
	</S>
	<S id="S031">
		<AUDIO start="148.73" end="151.08"/>
		<FORM kindOf="phono">to-so tɕe tɕendɤre feilong ɯ-ɕki to-ti tɕe, </FORM>
	</S>
	<S id="S032">
		<AUDIO start="151.45" end="155.35"/>
		<FORM kindOf="phono">aʑɯɣ nɯra, nɤki, kɤndza thɯ-arɕo ɕti tɕe, </FORM>
	</S>
	<S id="S033">
		<AUDIO start="155.72" end="160.59"/>
		<FORM kindOf="phono">tɕe aʑo kɯnɤ, nɤki, nɤ-mtso cho nɤ-tɯ-ci nɯ kɯ-xtɕɯ-xtɕi ci ɲɯ-kɯ-jtshi-a raʁmaʁ" to-ti,</FORM>
	</S>
	<S id="S034">
		<AUDIO start="161.0" end="166.59"/>
		<FORM kindOf="phono">tɕeri feilong kɯ "aʑo, nɤkinɯ, iɕqha nɯ, jɤɣ ri, </FORM>
	</S>
	<S id="S035">
		<AUDIO start="166.59" end="174.03"/>
		<FORM kindOf="phono">aʑɯɣ, iɕqhanɯ, a-qajɣi ɯ-qiɯ chondɤre tɯ-ci tɯ-mɯm nɯ kɯ nɤ-mɲaʁ ɯ-ntsi nɯ cho nɯ-sɤndu-tɕi ra" to-ti.</FORM>
	</S>
	<S id="S036">
		<AUDIO start="174.8" end="180.34"/>
		<FORM kindOf="phono">tɕe bonuomu nɯ ɲɯ-sɤŋo tɕe, "wo nɯnɯ tɕe ɲɤ-mu tɕe jo-nɯqhɤstɯstu. </FORM>
	</S>
	<S id="S037">
		<AUDIO start="180.72" end="183.65"/>
		<FORM kindOf="phono">"kɯki kɯ-fse ndɤre, maka ɯ-tɯ-sɤɣmu nɯ" ɲɤ-sɯso.</FORM>
	</S>
	<S id="S038">
		<AUDIO start="184.1" end="187.22"/>
		<FORM kindOf="phono">tɕeri nɤki, pjɤ-mtsɯrɕpaʁ qhe, tɕendɤre,</FORM>
	</S>
	<S id="S039">
		<AUDIO start="187.52" end="190.57"/>
		<FORM kindOf="phono">"ɣɤ" to-ti qhe, ɯ-mɲaʁ ɯ-ntsi nɯ kɯ to-sɤndu.</FORM>
	</S>
	<S id="S040">
		<AUDIO start="191.06" end="199.2"/>
		<FORM kindOf="phono">tɕe ɯ-fso qhe, li ndɤre, nɤki, "qajɣi hanɯni a-nɯ́-wɣ-mbi-a cho tɯ-ci a-nɯ́-wɣ-jtshi-a" ɲɤ-sɯso qhe,</FORM>
	</S>
	<S id="S041">
		<AUDIO start="199.54" end="203.62"/>
		<FORM kindOf="phono">ɯ-mɲaʁ ɯ-ntsi nɯra ɲɤ-kho qhe li to-nɯ-sɤndu qhe ɯ-mɲaʁ ʁnaʁna ɲɤ-me.</FORM>
	</S>
	<S id="S042">
		<AUDIO start="203.91" end="208.06"/>
		<FORM kindOf="phono">tɕendɤre ɕquwa ɲɤ-k-ɤpa-ci.</FORM>
	</S>
	<S id="S043">
		<AUDIO start="208.66" end="212.01"/>
		<FORM kindOf="phono">tɕendɤre iɕqha feilong nɯnɯ ɯ-tɯ-ŋɤn pjɤ-saχaʁ ʑo tɕe,</FORM>
	</S>
	<S id="S044">
		<AUDIO start="212.42" end="215.15"/>
		<FORM kindOf="phono">tɕendɤre nɯnɯ ɯʑo ɯ-ndʐa kɯ ci nɯ ɯ-mɲaʁ ɲɤ-me ɕti ri,</FORM>
	</S>
	<S id="S045">
		<AUDIO start="215.61" end="219.27"/>
		<FORM kindOf="phono">maka ɯ-rca nɯtɕu /ju/ ju-kɤ-ɕe nɯ pjɤ-naʁdɤz qhendɤre,</FORM>
	</S>
	<S id="S046">
		<AUDIO start="219.71" end="223.73"/>
		<FORM kindOf="phono">"tɕhi ci tu-ste-a tɕe ɲɯ-βde-a cha-a kɯ?" ɲɯ-sɯsɤm tɕe chɯ-rɯsɯso pjɤ-ŋu.</FORM>
	</S>
	<S id="S047">
		<AUDIO start="224.45" end="230.33"/>
		<FORM kindOf="phono">tɕendɤre hanɯni ci jo-ɕe-ndʑi ri, ndʑi-ʁɤri nɯtɕu, sakaβ tɤ-kɯ-zbaʁ ci pjɤ-tu. </FORM>
	</S>
	<S id="S048">
		<AUDIO start="230.86" end="236.78"/>
		<FORM kindOf="phono">tɕendɤre feilong nɯ ɣɯ nɯɕɯmɯma ʑo  nɯre, maka, ɯ-pjɤβlaʁ nɯ /to/ to-tu tɕe,</FORM>
	</S>
	<S id="S049">
		<AUDIO start="236.78" end="242.41"/>
		<FORM kindOf="phono">ɯ-βlu to-tu tɕe bonuomu ɯ-ɕki to-ti tɕe, nɤkiɯ, nɤki,</FORM>
	</S>
	<S id="S050">
		<AUDIO start="242.41" end="249.19"/>
		<FORM kindOf="phono">"tɕi-ʁɤri zɯ, nɤki, iɕqha nɯ, ci kɯ ɯ-mtso chondɤre ɯ-tɯ-ci ra ɲɤ-βde tɕe,</FORM>
	</S>
	<S id="S051">
		<AUDIO start="249.19" end="250.93"/>
		<FORM kindOf="phono">nɯnɯ nɤʑo ɕ-tɤ-nɯ-mɟe" to-ti.</FORM>
	</S>
	<S id="S052">
		<AUDIO start="251.6" end="256.06"/>
		<FORM kindOf="phono">tɕeri bonuomu nɯ pjɤ-mtsɯrɕpaʁ qhe, ɯ-tɯ-mtsɯr ɯ-tɯ-ɕpaʁ pjɤ-sɤre ʑo qhe, </FORM>
	</S>
	<S id="S053">
		<AUDIO start="256.32" end="259.45"/>
		<FORM kindOf="phono">tɕendɤre nɯɕɯmɯma ʑo ɲɤ-nɤmɯma tɕe ko-ɕe.</FORM>
	</S>
	<S id="S054">
		<AUDIO start="259.95" end="262.75"/>
		<FORM kindOf="phono">tɕe ko-ɕe ri, ɯ-mi χoŋ ʑo pjɤ-ɕqhlɤt qhe, </FORM>
	</S>
	<S id="S055">
		<AUDIO start="263.22" end="264.7"/>
		<FORM kindOf="phono">sakaβ ɯ-ŋgɯ nɯtɕu pjɤ-ɕqhlɤt.</FORM>
	</S>
	<S id="S056">
		<AUDIO start="265.41" end="269.89"/>
		<FORM kindOf="phono">tɕendɤre feilong rcanɯ, tɤ-rga kɯ ɲɤ-nɤre qhe, jo-nɯɕe.</FORM>
	</S>
	<S id="S057">
		<AUDIO start="270.51" end="273.52"/>
		<FORM kindOf="phono">tɕendɤre bonuomu nɯnɯ sakaβ ɯ-ŋgɯ pjɤ-ɕe ɕti qhe, </FORM>
	</S>
	<S id="S058">
		<AUDIO start="273.52" end="278.71"/>
		<FORM kindOf="phono">tɕe ɯ-kɤpa ɲɤ-me qhe tɕendɤre, nɯtɕu tɕe tɯsi ʑo kɤ-nɤjo pjɤ-ɕti. </FORM>
	</S>
	<S id="S059">
		<AUDIO start="279.28" end="282.99"/>
		<FORM kindOf="phono">tɕeri iɕqha nɯ, toʁde tɕe ɲɯ-sɤŋo tɕe, </FORM>
	</S>
	<S id="S060">
		<AUDIO start="282.99" end="287.27"/>
		<FORM kindOf="phono">ɬɤndʐi ʁnɯz nɯnɯ, sakaβ ɯ-rkɯ nɯtɕu pjɤ-rɯkhɤcɤl-ndʑi tɕe,</FORM>
	</S>
	<S id="S061">
		<AUDIO start="287.67" end="293.54"/>
		<FORM kindOf="phono">ɬɤndʐi tɯ-rdoʁ nɯ kɯ to-ti tɕe, "a-xtɤɣ, nɤʑo, nɤki, ki nɤ-tshɯɣa ku-χpjat-a ri,</FORM>
	</S>
	<S id="S062">
		<AUDIO start="293.89" end="296.71"/>
		<FORM kindOf="phono">ŋotɕu chɯz kɯ-ŋɤn kɯ-nɤma tɯ-ɕe ɲɯ-ŋu low" to-ti. </FORM>
	</S>
	<S id="S063">
		<AUDIO start="297.38" end="306.06"/>
		<FORM kindOf="phono">tɕendɤre ci nɯ kɯ "aʑo, iɕqha, sudan ra ɣɯ nɯ-rɟɤlpu ɯ-rɟɤlsa ɯ-ŋgɯ nɯtɕu ɕe-a tɕe, nɤki iɕqha, </FORM>
	</S>
	<S id="S064">
		<AUDIO start="306.13" end="309.73"/>
		<FORM kindOf="phono">sudan ɯ-me nɯ ɯ-taʁ nɯtɕu ɕe-a tɕe, ɯ-βri ɯ-taʁ nɯtɕu ɕe-a tɕe, </FORM>
	</S>
	<S id="S065">
		<AUDIO start="310.2" end="311.52"/>
		<FORM kindOf="phono">ɲɯ-sɯsɲe-a ŋu" to-ti.</FORM>
	</S>
	<S id="S066">
		<AUDIO start="312.07" end="318.38"/>
		<FORM kindOf="phono">tɕendɤre "ɲɯ-sɯsɲe-a tɕe koŋla, nɤki, ɯ-lu ʑo mɯ-pɯ-ci mɤɕtʂa mɯ-ɲɯ-te-a ŋu" to-ti. </FORM>
	</S>
	<S id="S067">
		<AUDIO start="318.88" end="321.07"/>
		<FORM kindOf="phono">tɕeri kɯ-mɤku ɬɤndʐi nɯ kɯ to-ti tɕe, </FORM>
	</S>
	<S id="S068">
		<AUDIO start="321.42" end="326.63"/>
		<FORM kindOf="phono">"nɯ tu-tɯ-ti ndɤre, wuma ʑo /ɲɯ/ ɲɯ-mpɕɤr kɯ-fse tɕe, </FORM>
	</S>
	<S id="S069">
		<AUDIO start="327.05" end="339.86"/>
		<FORM kindOf="phono">sudan ra nɯ-rɟɤlpu nɯ, nɤkinɯ iɕqhanɯ, li nɯnɯ tɯrme ci iɕqha, ɬɤndʐi ɯ-ju-kɯ-no kɯ-cha ci a-nɯ-ɕar tɕetha, tɯ́-wɣ-no ɕti" to-ti.</FORM>
	</S>
	<S id="S070">
		<AUDIO start="340.46" end="348.45"/>
		<FORM kindOf="phono">tɕeri ci nɯ kɯ "mɤ-ʁdɯɣ, aʑo, nɤkinɯ, tɯrme /ɣɯ/ ra kɯ rcanɯ, maka mɤ́-wɣ-ko-a-nɯ" to-ti.</FORM>
	</S>
	<S id="S071">
		<AUDIO start="348.93" end="351.3"/>
		<FORM kindOf="phono">"a-taʁ /nɯkɯ/ nɯ-βlu kɯ-tu me" to-ti</FORM>
	</S>
	<S id="S072">
		<AUDIO start="351.74" end="356.25"/>
		<FORM kindOf="phono">"a-pɯ-ŋu tɕe xingqiliu tɯmtɕi nɯtɕu tɕe, iɕqhanɯ, </FORM>
	</S>
	<S id="S073">
		<AUDIO start="356.73" end="363.36"/>
		<FORM kindOf="phono">kumpɣa kɯ-ɲaʁ ɣɯ ɯ-se nɯnɯ, nɯ tɕheme nɯ ɯ-taʁ a-nɯ-χtɤr nɤ a-pɯ-ŋu tɕe, phɤn ri, </FORM>
	</S>
	<S id="S074">
		<AUDIO start="363.72" end="368.51"/>
		<FORM kindOf="phono">kɯki kɯ-fse nɯnɯ, /mɤkɤfɕɤt/ mɤ-kɯ-ɤfɕɤra nɯ ɕɯ tso?" to-ti. </FORM>
	</S>
	<S id="S075">
		<AUDIO start="369.24" end="371.29"/>
		<FORM kindOf="phono">tɕendɤre nɯ ɬɤndʐi nɯ kɯ nɯra to-ti.</FORM>
	</S>
	<S id="S076">
		<AUDIO start="371.56" end="378.42"/>
		<FORM kindOf="phono">tɕe ci nɯ kɯ ɬɤndʐi nɯ kɯ "nɯ ndɤre mɤ-tɯ-ɣɤtɕa, kɯ-khɯ-khe ʁɟa ɕti-nɯ!" to-ti.</FORM>
	</S>
	<S id="S077">
		<AUDIO start="379.01" end="386.03"/>
		<FORM kindOf="phono">tɕendɤre ma "khe-nɯ ma, aiji kailuo nɯnɯ nɯtɕu, nɯ thamtɕɤt ʑo ɕquwa ɣɤʑu-nɯ ri, </FORM>
	</S>
	<S id="S078">
		<AUDIO start="386.39" end="388.61"/>
		<FORM kindOf="phono">tɯrme tɯ-rdoʁ cinɤ kɯ-tso maŋe ma </FORM>
	</S>
	<S id="S079">
		<AUDIO start="388.99" end="392.36"/>
		<FORM kindOf="phono">a-pɯ-ŋu tɕe, nɯnɯ ɕquwa nɯra nɯ-mɲaʁ ɯ-taʁ nɯtɕu, </FORM>
	</S>
	<S id="S080">
		<AUDIO start="392.76" end="396.38"/>
		<FORM kindOf="phono">si kɯ-xtɕi ɣɯ ɯ-jwaʁ nɯnɯ a-pɯ-tu tɕe, </FORM>
	</S>
	<S id="S081">
		<AUDIO start="396.38" end="398.93"/>
		<FORM kindOf="phono">nɯnɯ kɯ maka nɯ-mɲaʁ tu-ɣɤmtɤm cha ri, </FORM>
	</S>
	<S id="S082">
		<AUDIO start="399.56" end="404.81"/>
		<FORM kindOf="phono">kɯki maka sakaβ ɯ-rkɯ ki si nɯra ɣɯ nɯ-jwaʁ nɯ wuma ʑo pe" to-ti.</FORM>
	</S>
	<S id="S083">
		<AUDIO start="405.36" end="409.67"/>
		<FORM kindOf="phono">tɕe ci nɯ kɯ "woja, tɕe nɤʑo tɯ-ɕe mda tɕe, a-xtɤɣ,</FORM>
	</S>
	<S id="S084">
		<AUDIO start="409.67" end="412.53"/>
		<FORM kindOf="phono">fsaqhe tɕe ki ɯ-raŋ tɕe kukutɕu a-nɯ-ɤtɯɣ-tɕi" to-ti. </FORM>
	</S>
	<S id="S085">
		<AUDIO start="413.25" end="417.39"/>
		<FORM kindOf="phono">tɕendɤre ɬɤndʐi nɯni kɯ nɯra ndʑi-khɤcɤl ra pɯ-jɤɣ tɕe ɲɤ-nɯ-ɴɢɤt-ndʑi.</FORM>
	</S>
	<S id="S086">
		<AUDIO start="418.16" end="422.03"/>
		<FORM kindOf="phono">tɕe nɯ bonuomu nɯ nɯ sakaβ ɯ-ŋgɯ nɯtɕu ɲɯ-sɤŋo tɕe,</FORM>
	</S>
	<S id="S087">
		<AUDIO start="422.03" end="424.81"/>
		<FORM kindOf="phono">ndʑi-khɤcɤl ra lonba kɯ-tɯ-taʁ ʑo pjɤ-mtshɤm,</FORM>
	</S>
	<S id="S088">
		<AUDIO start="425.36" end="432.77"/>
		<FORM kindOf="phono">tɕendɤre nɯnɯ tu-nɯrʁɯrʁa tɕe, sakaβ ɣɯ ɯ-rkɯ nɯtɕu tu-nɯrʁɯrʁa tɕe "tu-nɯɬoʁ-a cha-a" ɲɤ-sɯso ri,</FORM>
	</S>
	<S id="S089">
		<AUDIO start="433.19" end="436.75"/>
		<FORM kindOf="phono">sakaβ ɯ-rkɯ nɯra rcanɯ ɯ-tɯ-mpɕu pjɤ-saχaʁ ʑo qhendɤre,</FORM>
	</S>
	<S id="S090">
		<AUDIO start="437.1" end="439.37"/>
		<FORM kindOf="phono">pjɯ-ɴɢio pjɤ-ɕti qhe, kɤ-nɯɬoʁ mɯ-pjɤ-cha.</FORM>
	</S>
	<S id="S091">
		<AUDIO start="439.87" end="447.06"/>
		<FORM kindOf="phono">tɕeri wuma ʑo pjɤ-pe ma nɯnɯ /χs/ χsɤ-rʑaʁ to-tsu tɕe nɯtɕu kɯ-rɯtshoŋpa tsuku pjɤ-ŋke-nɯ.</FORM>
	</S>
	<S id="S092">
		<AUDIO start="447.5" end="448.9"/>
		<FORM kindOf="phono">tɕendɤre tɤ́-wɣ-tɕɤt.</FORM>
	</S>
	<S id="S093">
		<AUDIO start="449.51" end="451.62"/>
		<FORM kindOf="phono">tɕe bonuomu nɯ tɤ́-wɣ-tɕɤt tɕendɤre, </FORM>
	</S>
	<S id="S094">
		<AUDIO start="451.92" end="456.03"/>
		<FORM kindOf="phono">bonuomu tu-tɯ-ɬoʁ ʑo tɕe tɕe nɯ ɯ-rkɯ tɯrme ra nɯ-ɕki to-thu tɕe, </FORM>
	</S>
	<S id="S095">
		<AUDIO start="456.33" end="458.89"/>
		<FORM kindOf="phono">"ki sakaβ ɯ-rkɯ nɯtɕu si ɯ-ɣɤ́ʑu?" to-ti.</FORM>
	</S>
	<S id="S096">
		<AUDIO start="459.29" end="466.96"/>
		<FORM kindOf="phono">tɕe nɯ tɯrme nɯra kɯ iɕqha, kɯ-rɯtshoŋpa nɯ ra kɯ jó-wɣ-mtshi qhe, iɕqha, si ra nɯ-rkɯ tɕu jó-wɣ-tsɯm.</FORM>
	</S>
	<S id="S097">
		<AUDIO start="467.51" end="473.1"/>
		<FORM kindOf="phono">tɕendɤre, wuma ʑo ɲɤ-rga qhe, si ɯ-jwaʁ ʁnɯz pjɤ-phɯt.</FORM>
	</S>
	<S id="S098">
		<AUDIO start="473.72" end="477.72"/>
		<FORM kindOf="phono">si ɯ-jwaʁ nɯ pjɤ-phɯt qhe, daltsɯtsa ʑo ɯ-mɲaʁ ɯ-taʁ ko-ta.</FORM>
	</S>
	<S id="S099">
		<AUDIO start="478.12" end="480.5"/>
		<FORM kindOf="phono">tɕe nɯɕɯmɯma ʑo toʁde mɤ-kɯ-tsu qhe,</FORM>
	</S>
	<S id="S100">
		<AUDIO start="480.5" end="482.04"/>
		<FORM kindOf="phono">ɯ-mɲaʁ χchoʁe ni to-mto.</FORM>
	</S>
	<S id="S101">
		<AUDIO start="482.77" end="488.21"/>
		<FORM kindOf="phono">to-mto qhe tɕendɤre baolaomu kɯ "nɯnɯ aʑo kailuo tɕu ju-ɕe-a ra" ɲɤ-sɯso qhe,</FORM>
	</S>
	<S id="S102">
		<AUDIO start="488.76" end="492.21"/>
		<FORM kindOf="phono">ɕe tɤkha qhe, li tɤ-jwaʁ rca kɯ-dɤn ʑo ɲɤ-phɯt.</FORM>
	</S>
	<S id="S103">
		<AUDIO start="492.78" end="493.59"/>
		<FORM kindOf="phono">tɕe to-ndo.</FORM>
	</S>
	<S id="S104">
		<AUDIO start="493.99" end="497.35"/>
		<FORM kindOf="phono">tɕendɤre, iɕqha nɯ, kailuo jɤ-azɣɯt tɕe tɕendɤre, </FORM>
	</S>
	<S id="S105">
		<AUDIO start="497.71" end="504.15"/>
		<FORM kindOf="phono">ɯ-ŋgra mɤ-kɯ-ra, ɯ-phɯ mɤ-kɯ-ra kɯ, nɤkinɯ, tɯrme ra ɣɯ nɯ-mɲaʁ ra to-nɯsmɤn.</FORM>
	</S>
	<S id="S106">
		<AUDIO start="504.61" end="510.61"/>
		<FORM kindOf="phono">tɕendɤre maka khɯkhro ɣɯ ʑo ɕquwa ra nɯ-mɲaʁ to-sɤpe tɕe to-mto, </FORM>
	</S>
	<S id="S107">
		<AUDIO start="511.01" end="514.88"/>
		<FORM kindOf="phono">tɕendɤre ɯ-rmi ɲɤ-mbri tɕe, wumaʑo smɤnba kɯ-cha ɯ-rmi ɲɤ-mbri.</FORM>
	</S>
	<S id="S108">
		<AUDIO start="515.49" end="521.77"/>
		<FORM kindOf="phono">tɕendɤre nɯ ɯ-rmi ɲɤ-mbri qhendɤre, nɯnɯ rɟɤlkhɤβ nɯra ɯ-rmi nɯ-kɯ-mbri ɲɤ-k-ɤmɯzɣɯt-ci ʑo.</FORM>
	</S>
	<S id="S109">
		<AUDIO start="522.36" end="529.19"/>
		<FORM kindOf="phono">tɕendɤre tɯ-sŋi tɕe, sudan ra ɣɯ nɯ-rɟɤlpu nɯ kɯ ɯ-kɯ-ɕar jo-ɣi tɕe,</FORM>
	</S>
	<S id="S110">
		<AUDIO start="529.69" end="535.69"/>
		<FORM kindOf="phono">tɕeri nɤki ɯ-ndʐa pjɤ-ŋu, nɯ ɕɯŋgɯ nɯtɕu, ɯ-me nɯ, ɯ-tɤɕime nɯ ɲɤ-sɲu.</FORM>
	</S>
	<S id="S111">
		<AUDIO start="536.2" end="541.85"/>
		<FORM kindOf="phono">ɲɤ-sɲu qhe tɕendɤre, nɯnɯ tɯrme ra kɯ "nɯnɯ ɬɤndʐi ɯ-taʁ tu-ɕe ndʐa ŋu" to-ti-nɯ.</FORM>
	</S>
	<S id="S112">
		<AUDIO start="542.37" end="545.79"/>
		<FORM kindOf="phono">tɕeri nɤkinɯ, sudan ra nɯ-rɟɤlpu to-ti tɕe, </FORM>
	</S>
	<S id="S113">
		<AUDIO start="546.12" end="550.06"/>
		<FORM kindOf="phono">tɯrme ra kɯ "nɤʑo wuma ʑo smɤnba ɲɯ-cha" ɲɯ-ɤs-tɯt-nɯ tɕe,</FORM>
	</S>
	<S id="S114">
		<AUDIO start="550.06" end="552.37"/>
		<FORM kindOf="phono">ki a-me ki tu-tɯ-nɯsmɤn ɯ́-jɤɣ?" to-ti.</FORM>
	</S>
	<S id="S115">
		<AUDIO start="552.85" end="557.13"/>
		<FORM kindOf="phono">tɕendɤre wortɕhi ʑo, ɯ-βri ɯ-taʁ ɬɤndʐi ɣɤʑu tu-ti-nɯ ɲɯ-ŋu tɕe, </FORM>
	</S>
	<S id="S116">
		<AUDIO start="557.13" end="558.63"/>
		<FORM kindOf="phono">nɯ ju-tɯ-nɤm ɯ́-jɤɣ?" to-ti.</FORM>
	</S>
	<S id="S117">
		<AUDIO start="559.07" end="563.22"/>
		<FORM kindOf="phono">nɯnɯ kɤ-ɣɤmna ɯ-ɲɯ-tɯ-cha nɤ, tɕeki a-me ki nɤ-rʑaβ ku-sɯβze-a ŋu" to-ti.</FORM>
	</S>
	<S id="S118">
		<AUDIO start="563.92" end="570.74"/>
		<FORM kindOf="phono">tɕendɤre bonuomu nɯ kɯ, iɕqha mogui, nɯ ɬɤndʐi ni ɣɯ ndʑi-khɤcɤl nɯra to-ʁjit ndɤre, "ɣa" to-ti.</FORM>
	</S>
	<S id="S119">
		<AUDIO start="571.22" end="574.63"/>
		<FORM kindOf="phono">tɕendɤre, xingqiliu to-mda tɕe tɕendɤre, </FORM>
	</S>
	<S id="S120">
		<AUDIO start="574.63" end="581.45"/>
		<FORM kindOf="phono">tɯmtɕi ʑo tɕe, ɯʑo kɯ kumpɣa /kɯ/ kumpɣɤpɯ kɯ-ɲaʁ ci to-rqoʁ tɕendɤre rɟɤlsa tɕu jo-ɣi </FORM>
	</S>
	<S id="S121">
		<AUDIO start="581.94" end="586.5"/>
		<FORM kindOf="phono">tɕe rɟɤlsa jɤ-azɣɯt tɕe tɕendɤre, iɕqha tɤɕime ɣɯ ɯ-kho nɯtɕu lo-ɕe ri,</FORM>
	</S>
	<S id="S122">
		<AUDIO start="587.04" end="592.43"/>
		<FORM kindOf="phono">ɯ-kho nɯtɕu lɤ-azɣɯt tɕe iɕqha, tɤɕime nɯ rcanɯ, ɯ-thoʁ zɯ rcanɯ, pjɤ-nɤmbɣaʁlaʁ ʑo.</FORM>
	</S>
	<S id="S123">
		<AUDIO start="592.97" end="595.19"/>
		<FORM kindOf="phono">tɕe nɯ /ɲɯ/ ku-mbɣaʁ nɤ ɲɯ-mbɣaʁ ʑo pjɤ-ŋu.</FORM>
	</S>
	<S id="S124">
		<AUDIO start="595.19" end="596.26"/>
		<FORM kindOf="phono">wuma ʑo pjɤ-nɤxthɯ. </FORM>
	</S>
	<S id="S125">
		<AUDIO start="596.71" end="602.34"/>
		<FORM kindOf="phono">tɕendɤre bonuomu nɯ kɯ ɕlaʁ ʑo mbrɯtɕɯ to-tɕɤt tɕe, kumpɣa ɣɯ /ɯmke/ ɯ-ku nɯ pjɤ-phɯt.</FORM>
	</S>
	<S id="S126">
		<AUDIO start="602.94" end="607.55"/>
		<FORM kindOf="phono">tɕendɤre nɯ kumpɣa ɯ-se nɯnɯ iɕqha, tɤɕime ɯ-βri ɯ-taʁ ɲɤ-χtɤr tɕe tɕendɤre, </FORM>
	</S>
	<S id="S127">
		<AUDIO start="607.92" end="619.76"/>
		<FORM kindOf="phono">nɯ jamar tɕe tɕendɤre, iɕqha nɯ, tɤɕime nɯ ɣɯ ɯ-kɤχcɤl nɯtɕu ʑo, nɤkinɯ iɕqha nɯ, tɤ-khɯ kɯ-ɤrŋi ci ʑo to-nɯɬoʁ qhe, jo-ɕqhlɤt.</FORM>
	</S>
	<S id="S128">
		<AUDIO start="620.23" end="623.64"/>
		<FORM kindOf="phono">tɕendɤre, tɤɕime nɯ kɯ "woa" ʑo to-ti qhendɤre,</FORM>
	</S>
	<S id="S129">
		<AUDIO start="624.09" end="625.67"/>
		<FORM kindOf="phono">nɯɕɯmɯma ʑo to-naχsoz.</FORM>
	</S>
	<S id="S130">
		<AUDIO start="626.32" end="630.29"/>
		<FORM kindOf="phono">tɕendɤre tɤɕime nɯ, nɯnɯ tɤ-fsraŋ tɕe tɕendɤre,</FORM>
	</S>
	<S id="S131">
		<AUDIO start="630.76" end="634.79"/>
		<FORM kindOf="phono">sudan rɟɤlpu nɯ kɯ nɯ ɯ-khɤjlɤn tɤ-kɤ-βzu nɯra to-stu qhe, </FORM>
	</S>
	<S id="S132">
		<AUDIO start="635.33" end="642.42"/>
		<FORM kindOf="phono">tɕendɤre nɯ ɯ-mɯr ʑo tɕe tɕendɤre, ɯ-me cho bonuomu ni /ndʑi/ ɯ-stɯnmɯ to-βzu, kɯ-ɣɤʁzɯʁzɤβ ʑo to-βzu.</FORM>
	</S>
	<S id="S133">
		<AUDIO start="642.95" end="649.51"/>
		<FORM kindOf="phono">tɕendɤre rɟɤlpu nɯnɯ nɯ-me ɯ-qhu tɕe tɕendɤre bonuomu nɯ kɯ rɟɤlpu chɤ-ndo.</FORM>
	</S>
	<S id="S134">
		<AUDIO start="649.89" end="654.18"/>
		<FORM kindOf="phono">tɕe kɯki nɤki, rɟɤlkhɤβ ra ɣɯ nɯ-rɟɤlpu chɤ-ndo tɕeri, </FORM>
	</S>
	<S id="S135">
		<AUDIO start="654.56" end="658.84"/>
		<FORM kindOf="phono">ɯʑo ɯ-sɯm ɯ-tɯ-sna pjɤ-sɤre ʑo tɕe, tɯrme ra nɯ-taʁ wuma ʑo pjɤ-pe tɕe,</FORM>
	</S>
	<S id="S136">
		<AUDIO start="659.33" end="662.96"/>
		<FORM kindOf="phono">tɕe ɯ-mkhɤrmaŋ ra rca, ɯ-rɟit ʑo tu-nɯste pjɤ-ŋu tɕe tɕendɤre, </FORM>
	</S>
	<S id="S137">
		<AUDIO start="663.36" end="666.22"/>
		<FORM kindOf="phono">ɯkɯki rɟɤlkhɤβ ki rca, kɯ-pɯ-pe ʑo to-nɯ-sɤβzu.</FORM>
	</S>
	<S id="S138">
		<AUDIO start="666.64" end="671.83"/>
		<FORM kindOf="phono">tɕeri iɕqha tɯrme kɯ-ŋɤn feilong nɯnɯ kɯ-nɤphɯphɯ ɲɤ-k-ɤpa-ci.</FORM>
	</S>
	<S id="S139">
		<AUDIO start="672.27" end="677.39"/>
		<FORM kindOf="phono">tɕeri iɕqha bonuomu nɯ kɯ rɟɤlpu cho-ndo pa-sɯz tɕe rcanɯ, </FORM>
	</S>
	<S id="S140">
		<AUDIO start="677.71" end="678.96"/>
		<FORM kindOf="phono">wuma ʑo ɲɤ-nɯrɤŋom.</FORM>
	</S>
	<S id="S141">
		<AUDIO start="679.41" end="681.83"/>
		<FORM kindOf="phono">tɕe maka, ɯ-sɯm tɕe ɲɯ-sɯsɤm tɕe, </FORM>
	</S>
	<S id="S142">
		<AUDIO start="682.13" end="686.0"/>
		<FORM kindOf="phono">"nɯsthɯci ʑo tɯrme kɯ-khe nɯ, nɯsthɯci ʑo ɯ-laz kɯ-sna ɲɯ-ŋu tɕe, </FORM>
	</S>
	<S id="S143">
		<AUDIO start="686.39" end="687.69"/>
		<FORM kindOf="phono">ɯ-ʁɤri kɯ-ɤstu ɲɯ-ŋu tɕe, </FORM>
	</S>
	<S id="S144">
		<AUDIO start="688.03" end="692.86"/>
		<FORM kindOf="phono">aʑo kɯnɤ nɯnɯre sakaβ nɯnɯtɕu, /ala/ a-laz ɲɯ-sna ɕi mɯ́j-sna ɕti,</FORM>
	</S>
	<S id="S145">
		<AUDIO start="692.86" end="694.48"/>
		<FORM kindOf="phono">nɯra tshat-a ɲɯ-ra ɲɤ-sɯso.</FORM>
	</S>
	<S id="S146">
		<AUDIO start="695.13" end="710.9"/>
		<FORM kindOf="phono">tɕe feilong nɯ nɯɕɯmɯma ʑo, nɤkinɯ iɕqhanɯ, iɕqha sɤtɕha, qambɯt sɤtɕha nɯnɯ jo-pjɤl tɕe rcanɯ, tɤ-ɴqa pjɤ-sɤre ʑo ri, nɯ kɯnɤ jo-ɕe tɕe, iɕqha sakaβ nɯ ɕ-pjɤ-mto.</FORM>
	</S>
	<S id="S147">
		<AUDIO start="711.35" end="714.65"/>
		<FORM kindOf="phono">tɕendɤre nɯɕɯmɯma ʑo sakaβ ɯ-ŋgɯ pjɤ-mtsaʁ tɕe pjɤ-ɕe.</FORM>
	</S>
	<S id="S148">
		<AUDIO start="715.34" end="720.8"/>
		<FORM kindOf="phono">tɕendɤre, nɤkinɯ, ɯ-tɯ-sɤre nɯ ma ɯ-tɯ-ɤnɤtɯtɯɣ kɯ, </FORM>
	</S>
	<S id="S149">
		<AUDIO start="721.23" end="727.33"/>
		<FORM kindOf="phono">nɯ mɤʑɯ tɕe tɕe ɬɤndʐi ʁnɯz nɯ nɯnɯ sakaβ ɯ-rkɯ nɯtɕu li ɲɤ-k-ɤtɯɣ-ndʑi-ci pjɤ-rɯkhɤcɤl-ndʑi.</FORM>
	</S>
	<S id="S150">
		<AUDIO start="727.81" end="734.42"/>
		<FORM kindOf="phono">tɕe ci nɯ kɯ to-ti tɕe "a-xtɤɣ nɤʑo ɕɤxɕo ɯ-ku-tɯ-pe, /ɯku/ ɯ-ku-sɤscit?" to-ti.</FORM>
	</S>
	<S id="S151">
		<AUDIO start="734.91" end="739.37"/>
		<FORM kindOf="phono">"hei" nɯra to-ti, maka ma-tɯ-ɤrju, </FORM>
	</S>
	<S id="S152">
		<AUDIO start="740.22" end="752.35"/>
		<FORM kindOf="phono">ma nɯra pɯ-fse qhe, tɕendɤre aʑo, iɕqha rɟɤlpu nɯ ɣɯ ɯ-me, ɣɯ ɯ-tɤɕime ɯ-taʁ zɯ tɤ-ari-a qhe,  tɕe nɯra pɯ-fse ri, nɤkinɯ iɕqha, </FORM>
	</S>
	<S id="S153">
		<AUDIO start="753.16" end="763.11"/>
		<FORM kindOf="phono">ci tɯrme ci jɤ-ɣe qhe, nɤkinɯ, kumpɣa ta-ntɕha qhe, nɯ ɣɯ ɯ-se nɯnɯ, nɤkinɯ, tɤɕime ɯ-taʁ na-χtɤr qhendɤre jɤ́-wɣ-no-a qhe,</FORM>
	</S>
	<S id="S154">
		<AUDIO start="763.48" end="764.51"/>
		<FORM kindOf="phono">kɯ-pe pɯ-me" to-ti.</FORM>
	</S>
	<S id="S155">
		<AUDIO start="765.3" end="772.69"/>
		<FORM kindOf="phono">tɕendɤre ci nɯ kɯ "kɯki kɤ-stu kɯ-khɯ ɣɯ ɯ-βlu nɯnɯ, ɕɯ kɯ nɯnɯ /mɯ/ na-nɯ-sɤfɕara kɯɣe?" to-ti </FORM>
	</S>
	<S id="S156">
		<AUDIO start="773.47" end="778.7"/>
		<FORM kindOf="phono">"tɕe jɯfɕɯndʐi pɯ-rɯkhɤcɤl-tɕi nɯtɕu, kukutɕu, sakaβ ɯ-ŋgɯ nɯtɕu kɯ-sɤŋo ɯ-pɯ-tu maʁ, </FORM>
	</S>
	<S id="S157">
		<AUDIO start="778.7" end="782.43"/>
		<FORM kindOf="phono">tɕiʑo, tɕi-khɤcɤl nɯra kɯ-sɤŋo ci pɯ-tu ŋu maʁ?" to-ti.</FORM>
	</S>
	<S id="S158">
		<AUDIO start="783.0" end="790.61"/>
		<FORM kindOf="phono">tɕe ci nɯ kɯ "nɯ ŋu thaŋ tɕe, kɯki maka, sakaβ kɯ-si ɯ-spa kɯki pjɯ́-wɣ-sɯ-mtshɤt tɕe a-nɯ-me ɲɯ-mna" to-ti</FORM>
	</S>
	<S id="S159">
		<AUDIO start="791.34" end="797.57"/>
		<FORM kindOf="phono">tɕendɤre nɯɕɯmɯma ʑo, nɤki nɤkinɯ, to-sɤʑa-ndʑi qhe, rdɤstaʁ ɲɤ-ɕar-ndʑi qhe, </FORM>
	</S>
	<S id="S160">
		<AUDIO start="797.81" end="802.15"/>
		<FORM kindOf="phono">rdɤstaʁ kɯ-wxti ʑo ɲɤ-ɕar-ndʑi qhe, iɕqha sakaβ nɯ pjɤ-sɯ-mtshɤt-ndʑi.</FORM>
	</S>
	<S id="S161">
		<AUDIO start="802.83" end="806.96"/>
		<FORM kindOf="phono">tɕendɤre nɯ ʁo lɯski qhe ɯ-ŋgɯ feilong nɯ tɤrca pjɤ-sat-ndʑi.</FORM>
	</S>
	<S id="S162">
		<AUDIO start="807.85" end="810.36"/>
		<FORM kindOf="phono">tɕe nɯ ɯ-taʁ rdɤstaʁ pjɤ-lɤt-ndʑi qhe pjɤ-sat-ndʑi.</FORM>
	</S>
</TEXT>