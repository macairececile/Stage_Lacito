<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140426_LUOZI_HE_QIANGDAO" xml:lang="jya">
	<HEADER>
		<TITLE>crdo-JYA_HIST140426_LUOZI_HE_QIANGDAO</TITLE>
		<SOUNDFILE href="hist140426_luozi_he_qiangdao.wav"/>
	</HEADER>
	<S id="S001">
		<AUDIO start="0.27" end="9.37"/>
		<FORM kindOf="phono">kɯki iɕqha, nɤki, tɤrka chondɤre tɕaχpa.</FORM>
	</S>
	<S id="S002">
		<AUDIO start="10.58" end="16.6"/>
		<FORM kindOf="phono">/tɕhi tu-kɯ-ti ŋu? nɯ tu-kɯ-ti kɯ-ra ɲɯ-ŋu, aj kɯnɤ ɲɤ-nɯjmɯt-a./</FORM>
	</S>
	<S id="S003">
		<AUDIO start="16.77" end="17.77"/>
		<FORM kindOf="phono">pjɯ-fɕɤt ɲɯ-ŋu tɕe,</FORM>
	</S>
	<S id="S004">
		<AUDIO start="18.38" end="20.43"/>
		<FORM kindOf="phono">kɯki tɤrka ʁnɯz pjɤ-tu.</FORM>
	</S>
	<S id="S005">
		<AUDIO start="21.21" end="27.37"/>
		<FORM kindOf="phono">tɕendɤre, ʁnaʁna ʑo ndʑi-ɕkat pjɤ-tu tɕe tɕendɤre /sɤ/</FORM>
	</S>
	<S id="S006">
		<AUDIO start="27.37" end="29.5"/>
		<FORM kindOf="phono">tʂu kɯ-ɤrqhɯ-rqhi ʑo tu-ŋke-ndʑi pjɤ-ra.</FORM>
	</S>
	<S id="S007">
		<AUDIO start="30.23" end="38.12"/>
		<FORM kindOf="phono">tɯ-rdoʁ nɯnɯ, tɤrka nɯnɯ ɣɯ, ɯ-taʁ nɯ tɕu zɯ, maka, nɤki,</FORM>
	</S>
	<S id="S008">
		<AUDIO start="38.12" end="42.92"/>
		<FORM kindOf="phono">nɤrwɯ kɯ-fse, laχtɕha kɯ-rɯɣ kɯ-fse ʁɟa pjɤ-k-ɤɣɯɕkat-ci  </FORM>
	</S>
	<S id="S009">
		<AUDIO start="42.92" end="45.62"/>
		<FORM kindOf="phono">li ci tɯ-rdoʁ nɯ ɣɯ pɯ-pɯ-ŋu nɤ, nɤki,</FORM>
	</S>
	<S id="S010">
		<AUDIO start="45.62" end="47.73"/>
		<FORM kindOf="phono">tɤjpu kɯ-fse pjɤ-kɤ-ɣɯɕkat-ci.</FORM>
	</S>
	<S id="S011">
		<AUDIO start="48.94" end="51.5"/>
		<FORM kindOf="phono">tɤjpu kɯ-ɤrku ɣɯ nɯnɯ, ɯ-ɕkat pjɤ-ŋu.</FORM>
	</S>
	<S id="S012">
		<AUDIO start="52.24" end="57.07"/>
		<FORM kindOf="phono">tɕendɤre, ɯ-fkur nɤki iɕqha, rŋɯl χsɤr kɯ-ŋu, </FORM>
	</S>
	<S id="S013">
		<AUDIO start="57.07" end="60.87"/>
		<FORM kindOf="phono">nɯnɯ nɤrwɯ, rɯnbotɕhi kɯ-ɤɣɯɕkat nɯnɯ, rcanɯ,</FORM>
	</S>
	<S id="S014">
		<AUDIO start="60.87" end="62.64"/>
		<FORM kindOf="phono">ɯ-tɯ-znɤjpɯjpe pjɤ-saχaʁ ʑo,</FORM>
	</S>
	<S id="S015">
		<AUDIO start="62.64" end="64.81"/>
		<FORM kindOf="phono">ɯ-ku ʑo ra tu-joʁ ʑo tu-ŋke pjɤ-ŋu.</FORM>
	</S>
	<S id="S016">
		<AUDIO start="65.06" end="73.78"/>
		<FORM kindOf="phono">tɕendɤre, nɤkinɯ, tɕhi kɤ-pa ʑo ɯ-rqopa tshaŋlaŋ kɤ-kɤ-βraʁ nɯ ɲɯ-zmɯnme tɕe, tu-kɤ-mbri ftɕaka tu-βze pjɤ-ŋu.</FORM>
	</S>
	<S id="S017">
		<AUDIO start="74.85" end="78.68"/>
		<FORM kindOf="phono">tɕendɤre, "nɯ ɯ-zgra nɯ a-pɯ-mpɕɤr" ɲɯ-sɯsɤm pjɤ-ŋu tɕe,</FORM>
	</S>
	<S id="S018">
		<AUDIO start="79.18" end="83.76"/>
		<FORM kindOf="phono">wuma ʑo, nɤkinɯ, ɯ-mi ra tu-joʁ ʑo tu-ŋke pjɤ-ŋu.</FORM>
	</S>
	<S id="S019">
		<AUDIO start="84.49" end="92.07"/>
		<FORM kindOf="phono">tɕendɤre ɯʑo ɣɯ ɯ-fkur nɯ, nɤkinɯ, kɯ-rɯɣ, maka kɯ-nɯkoŋ nɯnɯ, kɯ-tso ʑo pjɤ-fse </FORM>
	</S>
	<S id="S020">
		<AUDIO start="92.58" end="97.81"/>
		<FORM kindOf="phono">tɕeri kɯmaʁ nɯnɯ iɕqha, tɤ-rɤku kɯ-ɤɣɯɕkat tɤrka nɯnɯ rcanɯ, </FORM>
	</S>
	<S id="S021">
		<AUDIO start="98.16" end="101.6"/>
		<FORM kindOf="phono">daltsɯtsa ʑo kɯ-sɤscit ʑo kɯ-fse tu-nɯ-ŋke pjɤ-ŋu.</FORM>
	</S>
	<S id="S022">
		<AUDIO start="102.36" end="106.2"/>
		<FORM kindOf="phono">tɕe toʁde tɕe ʁlɤwɯr ʑo tɕendɤre, nɤkinɯ,</FORM>
	</S>
	<S id="S023">
		<AUDIO start="106.51" end="112.52"/>
		<FORM kindOf="phono">tɕaχpa kɯ-dɤn ci ʑo iɕqha, /pɯ/ ʑara nɯ-sɤ-ɤnbaʁ ɯ-stu nɯ tɕu jo-nɯ-ɬoʁ-nɯ tɕe, </FORM>
	</S>
	<S id="S024">
		<AUDIO start="113.07" end="115.46"/>
		<FORM kindOf="phono">tɕendɤre tú-wɣ-ʁndɯ-ndʑi tɕe, nɤkinɯ, nɤki,</FORM>
	</S>
	<S id="S025">
		<AUDIO start="115.73" end="133.5"/>
		<FORM kindOf="phono">tɕaχpa tɯ-rdoʁ kɯ mbrɯtɕɯ to-lɤt tɕe iɕqha nɤrwɯ rɯnbotɕhi kɯ-ɤɣɯɕkat, /nɤ/ rŋɯl χsɤr kɯ-ɤɣɯɕkat tɤrka nɯnɯ ɣɯ ɯ-taʁ nɯ tɕu to-lɤt tɕe to-znɯɣmaz.</FORM>
	</S>
	<S id="S026">
		<AUDIO start="134.12" end="138.16"/>
		<FORM kindOf="phono">tɕendɤre nɯ ɣɯ ɯ-ɕkat nɯra lonba ʑo ɲɤ-nɯsɯkho-nɯ, jo-nɯtsɯm-nɯ.</FORM>
	</S>
	<S id="S027">
		<AUDIO start="138.53" end="143.67"/>
		<FORM kindOf="phono">kɯmaʁ tɤrka nɯnɯ, tɤ-rɤku, tɯjpu kɯ-fse kɯ-ɤɣɯɕkat nɯnɯ tɕe nɯ,</FORM>
	</S>
	<S id="S028">
		<AUDIO start="144.02" end="147.67"/>
		<FORM kindOf="phono">maka ʑo ɯ-kɯ-nɤstɯstu pjɤ-me tɕe, ɯ-rŋa ɯ-kɯ-rɯru ci nɤ ʑo pjɤ-me.</FORM>
	</S>
	<S id="S029">
		<AUDIO start="148.26" end="149.77"/>
		<FORM kindOf="phono">tɕe maka mɯ-tó-wɣ-znɯɣmaz.</FORM>
	</S>
	<S id="S030">
		<AUDIO start="150.39" end="154.9"/>
		<FORM kindOf="phono">tɕendɤre tɤrka tɤ-kɤ-nɯɣmaz nɯ kɯ sɤ-ɣɤwɯwu ʑo ɯʑo ɯ-χti ɯ-ɕki tɕe,</FORM>
	</S>
	<S id="S031">
		<AUDIO start="154.9" end="158.12"/>
		<FORM kindOf="phono">"maka nɯ ʑo pɯ-fse, nɯ pɯ-raŋ tɕe, aʑɯɣ ta-ɕɯmŋɤm,</FORM>
	</S>
	<S id="S032">
		<AUDIO start="158.54" end="162.37"/>
		<FORM kindOf="phono">aʑɯɣ a-laχtɕha ra ja-nɯtsɯm-nɯ" nɯra ntsɯ to-ti tɕe pjɤ-rɯzdɯzdɯɣ. </FORM>
	</S>
	<S id="S033">
		<AUDIO start="163.17" end="172.41"/>
		<FORM kindOf="phono">tɕeri ci nɯ kɯ, "aʑo ndɤre, nɤkinɯ, tɕaχpa ra kɯ mɯ-ɲɯ́-wɣ-nɯkon-a-nɯ tɕe ɲɯ-rga ɕti ma </FORM>
	</S>
	<S id="S034">
		<AUDIO start="172.48" end="178.05"/>
		<FORM kindOf="phono">aʑɯɣ pɯ-kɯ-ɲɟo maka ʑo me, tɤ-kɤ-nɯɣmaz ri me-a tɕe ɲɯ-rga-a ɕti" to-ti ɲɯ-ŋu. </FORM>
	</S>
	<S id="S035">
		<AUDIO start="178.93" end="184.14"/>
		<FORM kindOf="phono">tɕendɤre kɯki χpi ki kɯ, nɤkinɯ, tɯrɟɯ laχtɕha kɯ-ʑru nɯnɯ, </FORM>
	</S>
	<S id="S036">
		<AUDIO start="184.69" end="189.28"/>
		<FORM kindOf="phono">/maka kɤnɯrga kɯroz/ nɤki, kɤ-rɯqhaχɕu me ma,</FORM>
	</S>
	<S id="S037">
		<AUDIO start="189.79" end="194.19"/>
		<FORM kindOf="phono">mɤ́ɣrɤz nɤ, nɤkinɯ, tɯʑo ɣɯ tɯ-mɤ-kɯ-pe z-rɤre tɕe</FORM>
	</S>
	<S id="S038">
		<AUDIO start="194.68" end="199.22"/>
		<FORM kindOf="phono">tɯ-tɕhaʁ tɕɤt tu-ti ɲɯ-ŋu.</FORM>
	</S>
</TEXT>