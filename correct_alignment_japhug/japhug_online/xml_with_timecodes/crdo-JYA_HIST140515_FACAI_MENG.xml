<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140515_FACAIMENG" xml:lang="jya">
	<HEADER>
		<TITLE>crdo-JYA_HIST140515_FACAI_MENG</TITLE>
		<SOUNDFILE href="hist140515_facai_meng.wav"/>
	</HEADER>
	<S id="S001">
		<AUDIO start="2.57" end="4.84"/>
		<FORM kindOf="phono">kɯ-mɤɕi ɣɯ ɯ-jmŋo kɤ-ti ɲɯ-ŋu.</FORM>
	</S>
	<S id="S002">
		<AUDIO start="5.36" end="9.9"/>
		<FORM kindOf="phono">kɯɕɯŋgɯ tɕe, bageda kɤ-ti nɯnɯ tɕu, zɯ, nɤkinɯ,</FORM>
	</S>
	<S id="S003">
		<AUDIO start="10.59" end="18.99"/>
		<FORM kindOf="phono">tɯrme ci kɯ-mɤɕi ci maka, ɯ-mthɤɣ nɯtɕu ɯ-khrɯtsu ʑo ku-kɤ-rtɤβ kɯ-fse ɣɯ, nɤkinɯ, kɯ-rɯtshoŋpa ci pjɤ-tu. </FORM>
	</S>
	<S id="S004">
		<AUDIO start="19.68" end="25.03"/>
		<FORM kindOf="phono">tɕendɤre ɯʑo nɯ, "aʑo mɤɕi-a ɕti" ɲɯ-sɯsɤm tɕe rcanɯ, nɤki,</FORM>
	</S>
	<S id="S005">
		<AUDIO start="25.38" end="29.81"/>
		<FORM kindOf="phono">ɯ-kɤ-ndza, ɯ-kɤ-ŋgɤxtsa nɯra rcanɯ mɤ-kɤ-znɤja ʑo /tu-nɤme/ tu-nɯβze pjɤ-ŋu.</FORM>
	</S>
	<S id="S006">
		<AUDIO start="30.2" end="31.16"/>
		<FORM kindOf="phono">tu-nɯ-ftɕe pjɤ-ŋu </FORM>
	</S>
	<S id="S007">
		<AUDIO start="31.45" end="32.69"/>
		<FORM kindOf="phono">chɯ-nɯndzɤtshi pjɤ-ŋu.</FORM>
	</S>
	<S id="S008">
		<AUDIO start="33.23" end="37.94"/>
		<FORM kindOf="phono">tɕe kha ɣɯ nɯ ɯ-rŋɯl kɯ-tu nɯ ʑaʑa ʑo qhe, nɯra chɤ-ɕkɯt.</FORM>
	</S>
	<S id="S009">
		<AUDIO start="38.52" end="42.15"/>
		<FORM kindOf="phono">tɕendɤre tɯ-rʑaʁ tɕe ɯ-jmŋo ko-ntɕhɤr tɕe, nɤki,</FORM>
	</S>
	<S id="S010">
		<AUDIO start="42.15" end="46.21"/>
		<FORM kindOf="phono">tɯrme ci kɯ ɯ-ɕki to-ti tɕe, "nɤʑo aji nɯtɕu jɤ-ɕe tɕe, </FORM>
	</S>
	<S id="S011">
		<AUDIO start="46.5" end="52.08"/>
		<FORM kindOf="phono">ɯnɯnɯtɕu zɯ, nɤkinɯ, iɕqha nɯ, nɤʑo chɯ-tɯ-mɤɕi cha tɕe, </FORM>
	</S>
	<S id="S012">
		<AUDIO start="52.08" end="56.16"/>
		<FORM kindOf="phono">nɯ ɕɯŋgɯ kɯ-fsɯ-fse chɯ-tɯ-mɤɕi cha" ɯ-kɯ-ti ci pjɤ-tu ɯ-jmŋo ko-ntɕhɤr. </FORM>
	</S>
	<S id="S013">
		<AUDIO start="56.91" end="68.79"/>
		<FORM kindOf="phono">tɕendɤre nɯnɯ tɤ-tɕɯ nɯnɯ kɯ, iɕqha nɯ, /ɯ-jmŋo kɯ tɯrme/ ɯ-jmŋo ɯ-ŋgɯ tɯrme kɯ ɯ-ɕki tɤ-kɤ-tɯt nɯ rcanɯ maka ʑo mɯ-pjɤ-nɯsɯmŋɤn kɯ wuma ʑo ɲɤ-nɤstu.</FORM>
	</S>
	<S id="S014">
		<AUDIO start="69.23" end="75.73"/>
		<FORM kindOf="phono">tɕendɤre ɯ-fso tɯmtɕi ʑo qhe tɕendɤre ɯ-rʑaβ ɯ-rɟit nɯra ɲɤ-βde qhendɤre, nɤki,</FORM>
	</S>
	<S id="S015">
		<AUDIO start="75.84" end="76.6"/>
		<FORM kindOf="phono">aiji pɕoʁ jo-ɕe.</FORM>
	</S>
	<S id="S016">
		<AUDIO start="76.99" end="80.17"/>
		<FORM kindOf="phono">tɕendɤre tʂu ra wuma ʑo kɤ-ŋke pjɤ-ɴqa matɕi </FORM>
	</S>
	<S id="S017">
		<AUDIO start="80.59" end="83.27"/>
		<FORM kindOf="phono">tɕendɤre ʑɯmkhɤm ʑo jo-ɕe.</FORM>
	</S>
	<S id="S018">
		<AUDIO start="83.64" end="88.65"/>
		<FORM kindOf="phono">tɕe nɯ kóʁmɯz nɤ, tɯrmɯ ɣi pɯ-ŋu, qanɯ pɯ-ŋu chɯz qhe tɕendɤre </FORM>
	</S>
	<S id="S019">
		<AUDIO start="89.0" end="93.04"/>
		<FORM kindOf="phono">aiji nɯ ɣɯ ɯ-ŋgɯ nɯtɕu kɤntɕhaʁ ci pjɤ-tu qhe nɯtɕu jo-zɣɯt.</FORM>
	</S>
	<S id="S020">
		<AUDIO start="93.5" end="98.29"/>
		<FORM kindOf="phono">tɕendɤre nɤkinɯ, wuma ʑo ɲɤ-ɲat qhe tɕendɤre, nɤki,</FORM>
	</S>
	<S id="S021">
		<AUDIO start="98.29" end="101.11"/>
		<FORM kindOf="phono">nɯtɕu rgɯnba ɯ-mbe ci pjɤ-tu tɕe ko-rɤʑi.</FORM>
	</S>
	<S id="S022">
		<AUDIO start="101.65" end="108.64"/>
		<FORM kindOf="phono">tɕeri nɯ fse mɯ-ɲɤ-sɯso ri iɕqha, kɯki, nɯra fse ra /mɯtotso/ (mɯ-ko-tso) ri </FORM>
	</S>
	<S id="S023">
		<AUDIO start="108.64" end="113.95"/>
		<FORM kindOf="phono">kɯki kɯ-rɯtshoŋpa kɯki nɯnɯtɕu tɕe, tɕe nɯtɕu pjɤ-rma ri, nɤkinɯ,</FORM>
	</S>
	<S id="S024">
		<AUDIO start="113.95" end="116.95"/>
		<FORM kindOf="phono">"tɕaχpa ɲɯ-ŋu" ɲɤ-sɯso-nɯ qhendɤre kó-wɣ-ndo.</FORM>
	</S>
	<S id="S025">
		<AUDIO start="117.48" end="126.43"/>
		<FORM kindOf="phono">/ko/ ko-ʑɣɤsɯndo qhe tɕendɤre nɯnɯ,  ɣɯ nɤkinɯ, nɯ-zongdu nɯ kɯ ɯ-ɕki tɕe maka wuma ʑo to-nɯjʁo ʑo to-ti tɕe,</FORM>
	</S>
	<S id="S026">
		<AUDIO start="126.73" end="132.59"/>
		<FORM kindOf="phono">"nɤʑo /ŋotɕu/, nɤʑo tɕhi tɯrme tɯ-ŋu? ŋotɕu jɤ-tɯ-ɣe, kutɕu tɕhi ɯ-kɯ-pa jɤ-tɯ-ɣe?" nɯra to-ti.</FORM>
	</S>
	<S id="S027">
		<AUDIO start="133.21" end="140.82"/>
		<FORM kindOf="phono">tɕendɤre kɯ-rɯtshoŋpa nɯ kɯ ɯʑo kɯ nɯ kɯ-fse ɯ-jmŋo kɤ-kɤ-βzu nɯ, kɤ-kɯ-ntɕhɤr nɯnɯra, nɯ ɯ-ɕki nɯtɕu to-ti.</FORM>
	</S>
	<S id="S028">
		<AUDIO start="141.32" end="147.77"/>
		<FORM kindOf="phono">to-ti tɕe tɕendɤre, nɯnɯ nɤkinɯ, zongdu nɯ kɯ nɯra nɯ-sɤŋo tɕe rcanɯ, </FORM>
	</S>
	<S id="S029">
		<AUDIO start="147.77" end="150.89"/>
		<FORM kindOf="phono">tɤ-re kɤ-ti kɯ ɯ-sŋɯro kɤ-tɕɤt ʑo mɯ-ɲɤ-cha.</FORM>
	</S>
	<S id="S030">
		<AUDIO start="151.55" end="156.71"/>
		<FORM kindOf="phono">tɕendɤre ɯ-ɕki to-ti tɕe "nɤʑo ki ndɤre, maka nɤ-tɯ-sɤre nɯ ma maka,</FORM>
	</S>
	<S id="S031">
		<AUDIO start="156.71" end="159.62"/>
		<FORM kindOf="phono">nɤ-ku nɯ pɯwɯ ɯ-ku ʑo ɲɯ-fse, ɯ-tɯ-khe  kɯ, </FORM>
	</S>
	<S id="S032">
		<AUDIO start="160.31" end="163.59"/>
		<FORM kindOf="phono">kɯki tɯ-jmŋo ci nɯsthamtɕɤt kɤ-nɤstu nɯ!" nɯra to-ti.</FORM>
	</S>
	<S id="S033">
		<AUDIO start="164.21" end="168.8"/>
		<FORM kindOf="phono">tɕe khro ʑo ɲɤ-nɤre kóʁmɯz nɤ, zongdu nɯ kɯ to-ti tɕe,</FORM>
	</S>
	<S id="S034">
		<AUDIO start="168.8" end="175.49"/>
		<FORM kindOf="phono">ri, aʑo kɯnɤ li nɯ kɯ-fse ki a-jmŋo, nɯ kɯ-fse kɤntɕhɯ-ɣjɤn kɤ-ntɕhɤr </FORM>
	</S>
	<S id="S035">
		<AUDIO start="175.49" end="182.42"/>
		<FORM kindOf="phono">tɕe nɤki, nɯnɯ tu-ti tɕe, nɯ a-jmŋo nɯ tɕe, nɤki, bageda nɯtɕu zɯ kha ci tu tɕe,</FORM>
	</S>
	<S id="S036">
		<AUDIO start="182.42" end="188.47"/>
		<FORM kindOf="phono">nɯ ɯ-rkɯ zɯ, mɯntoʁ sɤ-ji ci tu, ɯ-χcɤl nɯtɕu zɯ, nɤki, tɕhɯmɲɯɣ tu-nɯ-ɬoʁ ŋu tɕe, </FORM>
	</S>
	<S id="S037">
		<AUDIO start="188.86" end="195.73"/>
		<FORM kindOf="phono">nɤki ɲɯ-ŋu tɕe, tɕhɯmɲɯɣ ɣɯ ɯ-qa nɯtɕu zɯ, nɤkinɯ, χsɤr arku, /ɲɯ-ti/</FORM>
	</S>
	<S id="S038">
		<AUDIO start="196.12" end="198.75"/>
		<FORM kindOf="phono">χsɤr kɯ-dɤn ʑo arku ɲɯ-ti.</FORM>
	</S>
	<S id="S039">
		<AUDIO start="199.3" end="205.81"/>
		<FORM kindOf="phono">tɕe aʑo nɯnɯtɕu ju-ɕe-a tɕe, nɯnɯ tɕu ɕ-tu-tɕat-a tɕe, χsɤr nɯra tu-tɕat-a tɕe tɕe,</FORM>
	</S>
	<S id="S040">
		<AUDIO start="206.28" end="210.06"/>
		<FORM kindOf="phono">chɯ-mɤɕi-a cha" nɯ kɯ-fse tu-tu ɲɯ-ŋu, to-ti ɲɯ-ŋu ri,</FORM>
	</S>
	<S id="S041">
		<AUDIO start="210.37" end="213.7"/>
		<FORM kindOf="phono">aʑo ndɤre nɯra, ɬɤndʐi ɯ-jmŋo nɯra mɤ-stu-a" to-ti.</FORM>
	</S>
	<S id="S042">
		<AUDIO start="214.45" end="216.71"/>
		<FORM kindOf="phono">tɕendɤre nɯra ta-tɯt qhe tɕendɤre, </FORM>
	</S>
	<S id="S043">
		<AUDIO start="217.11" end="220.75"/>
		<FORM kindOf="phono">li ɯ-jaʁ ra, nɤki, to-rɤkhɯkhrɤt qhe, nɤki, </FORM>
	</S>
	<S id="S044">
		<AUDIO start="220.75" end="224.94"/>
		<FORM kindOf="phono">nɯ kha ɣɯ nɯnɯ ɯ-tshɯɣa cho ɯ-sta nɯra to-ti.</FORM>
	</S>
	<S id="S045">
		<AUDIO start="225.31" end="234.26"/>
		<FORM kindOf="phono">tɕe kɯ-maqhu qhe, nɤki, zongdu nɯ kɯ, iɕqha nɤkinɯ, kɯ-rɯtshoŋpa nɯ ɣɯ ɯ-rŋɯl tsuku ɲɤ-kho qhe tɕendɤre, </FORM>
	</S>
	<S id="S046">
		<AUDIO start="234.54" end="239.18"/>
		<FORM kindOf="phono">jɤ-nɯɕe tɕe nɯ sɤznɤ /kɯsɤsc/ kɯ-pɯ-pe a-kɤ-tɯ-rɤʑi, nɤki,</FORM>
	</S>
	<S id="S047">
		<AUDIO start="239.18" end="242.27"/>
		<FORM kindOf="phono">nɤki tɕe nɯ ɯ-qhu ɯ-grɤl kɯ-me ra a-mɤ-tɯ-rɯsɯso" to-ti.</FORM>
	</S>
	<S id="S048">
		<AUDIO start="242.75" end="250.05"/>
		<FORM kindOf="phono">tɕendɤre kɯ-rɯtshoŋpa nɯ ɲɤ-rga qhe nɯ rŋɯl nɯ-kɤ-mbi nɯnɯ to-ndo qhendɤre ɯ-kha pɕoʁ jo-nɯɕe.</FORM>
	</S>
	<S id="S049">
		<AUDIO start="250.56" end="256.14"/>
		<FORM kindOf="phono">tɕendɤre ɯ-kha pɕoʁ jo-nɯɕe ri iɕqha, nɤkinɯ, nɯ kɯ pa-fɕɤt nɯra,</FORM>
	</S>
	<S id="S050">
		<AUDIO start="256.14" end="260.82"/>
		<FORM kindOf="phono">ɯ-jmŋo pa-fɕɤt nɯra, pjɯ-rɯsɯso tɕe, ɯʑo ɯ-kha nɯ kɯ-fse pjɤ-ɕti</FORM>
	</S>
	<S id="S051">
		<AUDIO start="261.27" end="264.57"/>
		<FORM kindOf="phono">tɕendɤre kha ju-tɯ-zɣɯt ʑo tɕe tɕendɤre, nɤki, </FORM>
	</S>
	<S id="S052">
		<AUDIO start="264.65" end="268.1"/>
		<FORM kindOf="phono">qaʁ to-ndo tɕe, tɕhɯmɲɯɣ ɯ-qa nɯ to-lɣa.</FORM>
	</S>
	<S id="S053">
		<AUDIO start="268.73" end="275.02"/>
		<FORM kindOf="phono">to-lɣa ri tɕe, nɯnɯtɕu rcanɯ, maka rŋɯl, χsɤr kɯ-dɯ-dɤn ʑo /tu/ pjɯ-kɯ-ɤrku-ci to-nɯ-ɬoʁ </FORM>
	</S>
	<S id="S054">
		<AUDIO start="275.5" end="285.01"/>
		<FORM kindOf="phono">tɕendɤre nɯ ɯ-qhu tɕe tɕendɤre kɯki kɯ-rɯtshoŋpa ki li, maka, ɯ-khrɯtsu kɯ-nɤndɯndo ɣɯ kɯ-mɤɕi tɯrme ɲɤ-k-ɤβzu-ci.</FORM>
	</S>
	<S id="S055">
		<AUDIO start="285.39" end="288.54"/>
		<FORM kindOf="phono">tɕeri nɯ ɕɯŋgɯ nɯnɯ pjɤ-nɯɕtar tɕe, </FORM>
	</S>
	<S id="S056">
		<AUDIO start="288.88" end="291.81"/>
		<FORM kindOf="phono">tɕendɤre ɯ-grɤl kɯ-me mɯ-pjɤ-ntɕhoz.</FORM>
	</S>
	<S id="S057">
		<AUDIO start="292.45" end="299.36"/>
		<FORM kindOf="phono">tɕendɤre, nɤkinɯ, kɯ-pɯ-pe ʑo ko-rɤʑi tɕe tɕendɤre,nɤkinɯ,</FORM>
	</S>
	<S id="S058">
		<AUDIO start="299.36" end="302.11"/>
		<FORM kindOf="phono">kɯ-sɤscɯscit kɤtsa ra kɤ-nɯ-rɤʑi pjɤ-khɯ. </FORM>
	</S>
</TEXT>