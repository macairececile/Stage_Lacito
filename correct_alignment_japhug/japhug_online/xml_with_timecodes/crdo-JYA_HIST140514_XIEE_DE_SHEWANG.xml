<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140514_XIEE_DE_SHEWANG" xml:lang="jya">
	<HEADER>
		<TITLE>crdo-JYA_HIST140514_XIEE_DE_SHEWANG</TITLE>
		<SOUNDFILE href="hist140514_xiee_de_shewang.wav"/>
	</HEADER>
	<S id="S001">
		<AUDIO start="0.41" end="4.56"/>
		<FORM kindOf="phono">ki wuma ʑo kɯ-ŋɤn tɕe nɤki qapri ra nɯ-rɟɤlpu kɤ-ti ɲɯ-ŋu.</FORM>
	</S>
	<S id="S002">
		<AUDIO start="5.2" end="12.22"/>
		<FORM kindOf="phono">kɯɕɯŋgɯ tɕe, alabo guojia nɯtɕu tɯrme chake kɤ-ti ci rɟɤlpu ɣɯ ɯ-tɕɯ ci pjɤ-tu.</FORM>
	</S>
	<S id="S003">
		<AUDIO start="12.89" end="16.14"/>
		<FORM kindOf="phono">tɕendɤre thɤjtɕu ʑo ta-nɯ-ʑa mɤxsi ma</FORM>
	</S>
	<S id="S004">
		<AUDIO start="16.6" end="21.16"/>
		<FORM kindOf="phono">tɕe iɕqha ɬɤndʐi nɯnɯ ɯ-rkɯ jo-ɣi.</FORM>
	</S>
	<S id="S005">
		<AUDIO start="21.6" end="26.96"/>
		<FORM kindOf="phono">ɯ-rkɯ tɕe ɬɤndʐi jo-ɣi tɕe, nɯnɯ kɯ, nɤki, /túwɣs/, ɯ-sŋaʁ tú-wɣ-lɤt tɕe </FORM>
	</S>
	<S id="S006">
		<AUDIO start="26.96" end="29.66"/>
		<FORM kindOf="phono">ɯʑo nɯ maka pjɯ́-wɣ-ko ntsɯ pjɤ-ŋu. </FORM>
	</S>
	<S id="S007">
		<AUDIO start="30.18" end="35.32"/>
		<FORM kindOf="phono">iɕqha nɯ pjɯ́-wɣ-ko pjɤ-ŋu ma tɕe nɯ ɯ-qhu tɕe tɕendɤre</FORM>
	</S>
	<S id="S008">
		<AUDIO start="35.72" end="39.55"/>
		<FORM kindOf="phono">nɯ kɯ tɕhi ta-tɯt ʑo nɯnɯ iɕqha tɤru ɯ-tɕɯ nɯ kɯ ku-sɤŋɤm pjɤ-ŋu</FORM>
	</S>
	<S id="S009">
		<AUDIO start="39.85" end="41.46"/>
		<FORM kindOf="phono">ɬɤndʐi ɣɯ ɯ-skɤt ku-sɤŋɤm pjɤ-ŋu.</FORM>
	</S>
	<S id="S010">
		<AUDIO start="42.0" end="48.6"/>
		<FORM kindOf="phono">tɯ-sŋi tɕe iɕqha ɬɤndʐi nɯ kɯ, iɕqha wangzi nɯ ɯ-ɕki, tɤru, rɟɤlpu ɯ-tɕɯ nɯ ɯ-ɕki to-ti:</FORM>
	</S>
	<S id="S011">
		<AUDIO start="49.12" end="54.33"/>
		<FORM kindOf="phono">"nɤʑo, iɕqha nɯ, rɟɤlpu ɯ-sta nɯtɕu ɕ-ku-tɯ-ɤmdzɯ tɕe, nɯ kɯ ɲɯ-pe, </FORM>
	</S>
	<S id="S012">
		<AUDIO start="54.9" end="59.83"/>
		<FORM kindOf="phono">nɯɕɯmɯma ʑo jɤ-ɕe tɕe nɤ-wa nɯ ɕ-pɯ-sat, rɟɤlpu nɯ pɯ-sat." to-ti.</FORM>
	</S>
	<S id="S013">
		<AUDIO start="60.36" end="65.98"/>
		<FORM kindOf="phono">tɕeri chake nɯnɯ, nɯra /kɤ/ ɯ-wa kɤ-sat ndɤre mɯ-pjɤ-cha ri,</FORM>
	</S>
	<S id="S014">
		<AUDIO start="66.48" end="73.53"/>
		<FORM kindOf="phono">tɕeri iɕqha ɬɤndʐi nɯnɯ, kɯ ta-tɯt nɯ mɤ-kɤ-stu nɯ mɯ-pjɤ-khɯ tɕe mɯ-pjɤ-cha tɕe tɕendɤre ɯ-wa pjɤ-nɯ-sat.</FORM>
	</S>
	<S id="S015">
		<AUDIO start="74.22" end="79.53"/>
		<FORM kindOf="phono">ɯ-wa pjɤ-nɯ-sat qhe tɕe ɯʑo nɯnɯ, nɤkinɯ, rɟɤlpu ɣɯ ɯ-sta nɯtɕu lo-ɕe.</FORM>
	</S>
	<S id="S016">
		<AUDIO start="79.89" end="85.59"/>
		<FORM kindOf="phono">tɕe nɯtɕu ʑ-lo-k-ɤnɯmdzɯ-ci tɕe, chake nɯ, nɤki,</FORM>
	</S>
	<S id="S017">
		<AUDIO start="85.59" end="87.54"/>
		<FORM kindOf="phono">rɟɤlpu la-ndo ɯ-qhu tɕe rcanɯ, </FORM>
	</S>
	<S id="S018">
		<AUDIO start="88.14" end="93.48"/>
		<FORM kindOf="phono">iɕqha ɬɤndʐi nɯ kɯ mɤʑɯ ʑo, tɕe nɯnɯ kɯ, nɤki, ɯ-kɯ-nɯkhamu lo-ndo.</FORM>
	</S>
	<S id="S019">
		<AUDIO start="94.25" end="98.41"/>
		<FORM kindOf="phono">iɕqha nɤkinɯ, rɟɤlpu ɣɯ ɯ-kɯ-nɯkhamu ʑ-lo-ndo tɕe tɕendɤre,</FORM>
	</S>
	<S id="S020">
		<AUDIO start="98.93" end="102.4"/>
		<FORM kindOf="phono">iɕqha nɯ, nɯ ɯ-ndzɤtshi ntsɯ tu-βze pjɤ-ŋu tɕe,</FORM>
	</S>
	<S id="S021">
		<AUDIO start="102.4" end="105.4"/>
		<FORM kindOf="phono">nɯ ɯ-ndzɤtshi tu-kɤ-βzu li wuma ʑo pjɤ-mkhɤz.</FORM>
	</S>
	<S id="S022">
		<AUDIO start="106.04" end="109.72"/>
		<FORM kindOf="phono">pjɤ-mkhɤz tɕendɤre, iɕqha chake nɯ kɯ ta-ndza rcanɯ, </FORM>
	</S>
	<S id="S023">
		<AUDIO start="109.72" end="112.44"/>
		<FORM kindOf="phono">"nɯ ɯ-tɯ-mɯm, nɯ ɯ-tɯ-pe" nɯ ntsɯ tu-ti pjɤ-ŋu</FORM>
	</S>
	<S id="S024">
		<AUDIO start="113.1" end="117.88"/>
		<FORM kindOf="phono">tɕendɤre tɕe iɕqha ɬɤndʐi nɯ mɤʑɯ ʑo mɯ-ɲɤ-sɯβde.  </FORM>
	</S>
	<S id="S025">
		<AUDIO start="118.31" end="120.2"/>
		<FORM kindOf="phono">tɕe ɯ-rkɯ nɯtɕu ku-rɤsta pjɤ-ŋu tɕe,</FORM>
	</S>
	<S id="S026">
		<AUDIO start="120.2" end="122.25"/>
		<FORM kindOf="phono">tɯ-sŋi tɕe iɕqha nɯ,</FORM>
	</S>
	<S id="S027">
		<AUDIO start="123.19" end="127.83"/>
		<FORM kindOf="phono">iɕqha ɬɤndʐi nɯ kɯ wuma ʑo ɯ-sɯm mɤ-kɯ-βdi tɕe tɯrme kɯ-pe to-ʑɣɤpa tɕe,</FORM>
	</S>
	<S id="S028">
		<AUDIO start="128.21" end="131.64"/>
		<FORM kindOf="phono">rɟɤlpu nɯnɯ ɯ-ɕki tɕe to-ti.</FORM>
	</S>
	<S id="S029">
		<AUDIO start="131.64" end="136.53"/>
		<FORM kindOf="phono">"nɤʑo rɟɤlpu wuma ʑo kɯ-ɕqraʁ kɯ-pe, nɤʑo kɯ-fse kɯ-pe tɯ-me,</FORM>
	</S>
	<S id="S030">
		<AUDIO start="136.97" end="144.76"/>
		<FORM kindOf="phono">tɕendɤre ri aʑo kɯnɤ nɤkinɯ, ci, nɤ-rpaʁ χchoʁe nɯ ci ku-kɯ-znɯpoʁ-a a-pɯ-ŋu ndɤre,</FORM>
	</S>
	<S id="S031">
		<AUDIO start="145.51" end="150.59"/>
		<FORM kindOf="phono">wuma ʑo, nɯnɯ ndɤre tɕe, aʑo a-mɲitsi ʑo a-kɤ-nɯrga a-kɤ-nɯsmɯlɤm ŋu" to-ti. </FORM>
	</S>
	<S id="S032">
		<AUDIO start="151.24" end="154.99"/>
		<FORM kindOf="phono">tɕendɤre chake nɯ kɯ, iɕqha ɯ-kɯ-nɯkhamu pjɤ-ɕti tɕe,</FORM>
	</S>
	<S id="S033">
		<AUDIO start="154.99" end="156.35"/>
		<FORM kindOf="phono">nɯ wuma ʑo pjɤ-nɯrga. </FORM>
	</S>
	<S id="S034">
		<AUDIO start="156.58" end="160.77"/>
		<FORM kindOf="phono">pjɤ-nɯrga tɕe tɕendɤre maka mɤ-kɤ-rɯsɯso ci nɤ ʑo to-nɤla.</FORM>
	</S>
	<S id="S035">
		<AUDIO start="161.56" end="169.33"/>
		<FORM kindOf="phono">to-nɤla tɕe tɕendɤre iɕqha ɬɤndʐi nɯ kɯ, nɤki, iɕqha rɟɤlpu nɯ ɣɯ ɯ-rpaʁ χchoʁe /ko/ to-nɯpoʁ.</FORM>
	</S>
	<S id="S036">
		<AUDIO start="169.72" end="173.96"/>
		<FORM kindOf="phono">tɕeri toʁde mɤ-kɯ-tsu ʑo tɕe tɕe ɬɤndʐi nɯ ɕlaʁ ʑo kɤ-mto ɲɤ-me.</FORM>
	</S>
	<S id="S037">
		<AUDIO start="174.73" end="176.08"/>
		<FORM kindOf="phono">ɕlaʁ ʑo kɤ-mto ɲɤ-me, </FORM>
	</S>
	<S id="S038">
		<AUDIO start="176.08" end="182.4"/>
		<FORM kindOf="phono">iɕqha rɟɤlpu ɣɯ ɯ-rpaʁ χchoʁe nɯtɕu, nɤkinɯ, qapri kɯ-ɲaʁ tɯka /to/ to-nɯɬoʁ.</FORM>
	</S>
	<S id="S039">
		<AUDIO start="182.54" end="184.27"/>
		<FORM kindOf="phono">kukutɕu to-sci, χchoʁe.</FORM>
	</S>
	<S id="S040">
		<AUDIO start="184.83" end="188.18"/>
		<FORM kindOf="phono">tɕendɤre nɤkinɯ, ki to-fse, kɯki,</FORM>
	</S>
	<S id="S041">
		<AUDIO start="188.69" end="192.91"/>
		<FORM kindOf="phono">tɕendɤre chake rcanɯ, ɯ-tɯ-mu pjɤ-saχaʁ ʑo tɕe,</FORM>
	</S>
	<S id="S042">
		<AUDIO start="192.91" end="197.02"/>
		<FORM kindOf="phono">nɤki, ɯ-rɟɤβlun ra nɯ-ɕki tɕe, "scapa jɤ-ɣɯt-nɯ tɕe,</FORM>
	</S>
	<S id="S043">
		<AUDIO start="197.02" end="199.36"/>
		<FORM kindOf="phono">kɯki qapri ɯ-ku nɯ-phɯt-nɯ ra" to-ti.</FORM>
	</S>
	<S id="S044">
		<AUDIO start="199.88" end="202.09"/>
		<FORM kindOf="phono">tɕeri ci ɲɯ-phɯt-nɯ qhe li ci ku-ndzoʁ,</FORM>
	</S>
	<S id="S045">
		<AUDIO start="202.09" end="204.33"/>
		<FORM kindOf="phono">ci ɲɯ-phɯt-nɯ qhe li ci ntsɯ ku-ndzoʁ pjɤ-ŋu qhe,</FORM>
	</S>
	<S id="S046">
		<AUDIO start="204.86" end="208.87"/>
		<FORM kindOf="phono">tɕendɤre ci na-phɯt-nɯ ɯ-sta qhe li ci tu-ɬoʁ ntsɯ pjɤ-ɕti.</FORM>
	</S>
	<S id="S047">
		<AUDIO start="209.37" end="213.06"/>
		<FORM kindOf="phono">tɕe maka nɯnɯ na-phɯt-nɯ tɕe kɤ-sɤrɕo maka mɯ-pjɤ-khɯ qhendɤre,</FORM>
	</S>
	<S id="S048">
		<AUDIO start="213.45" end="218.9"/>
		<FORM kindOf="phono">chake nɯ rcanɯ, wuma ʑo pjɤ-nɤsɤɣdɯɣ rcanɯ, ɯ-kɤpa ʑo ɲɤ-me.</FORM>
	</S>
	<S id="S049">
		<AUDIO start="219.28" end="221.69"/>
		<FORM kindOf="phono">tɕe /ki/ ki tɤ-fse jamar tɕe, iɕqha,</FORM>
	</S>
	<S id="S050">
		<AUDIO start="221.69" end="223.4"/>
		<FORM kindOf="phono">ɬɤndʐi nɯ li /jo/ nɤkinɯ, </FORM>
	</S>
	<S id="S051">
		<AUDIO start="223.76" end="226.11"/>
		<FORM kindOf="phono">nɤki, smɤnba ci to-nɯɕpɯz tɕe jo-ɬoʁ.</FORM>
	</S>
	<S id="S052">
		<AUDIO start="226.46" end="229.77"/>
		<FORM kindOf="phono">tɕendɤre chake ɯ-sɤ-ɕɯɣmu to-βzu tɕe, </FORM>
	</S>
	<S id="S053">
		<AUDIO start="230.13" end="234.6"/>
		<FORM kindOf="phono">"nɤʑo, nɤkinɯ, sɲikuku ʑo tɯrme ʁnɯz pɯ-sat tɕe,</FORM>
	</S>
	<S id="S054">
		<AUDIO start="235.01" end="239.11"/>
		<FORM kindOf="phono">ɯnɯnɯ jɤ-ɣɯt tɕe, nɯnɯ, tɯrme kɯ-sɯsu ʁnɯz ntsɯ jɤ-ɣɯt tɕe, </FORM>
	</S>
	<S id="S055">
		<AUDIO start="239.11" end="241.71"/>
		<FORM kindOf="phono">kɯki qapri nɯ pɯ-sɯ-χse ma nɯ maʁ nɤ tɕe, </FORM>
	</S>
	<S id="S056">
		<AUDIO start="242.11" end="244.53"/>
		<FORM kindOf="phono">nɤʑo ku-tɯ́-wɣ-mtsɯɣ tɕe pjɯ-tɯ́-wɣ-sat ɕti" to-ti.</FORM>
	</S>
	<S id="S057">
		<AUDIO start="245.12" end="249.09"/>
		<FORM kindOf="phono">tɕendɤre chake nɯnɯ li nɯɕɯmɯma ɲɤ-mu qhe, nɤki,</FORM>
	</S>
	<S id="S058">
		<AUDIO start="249.09" end="252.17"/>
		<FORM kindOf="phono">ɲɤ-mu qhe tɕendɤre nɯ tu-ste pjɤ-ŋu qhe,</FORM>
	</S>
	<S id="S059">
		<AUDIO start="252.52" end="256.21"/>
		<FORM kindOf="phono">sɲikuku ʑo tɯrme ʁnɯz nɯ mɤspemɤrke kɯ-me nɯni </FORM>
	</S>
	<S id="S060">
		<AUDIO start="256.67" end="262.12"/>
		<FORM kindOf="phono">ju-ɣɯt qhe, nɯ ju-sɯ-ɣɯt qhe, nɯ qapri nɯ chɯ-χse pjɤ-ra matɕi</FORM>
	</S>
	<S id="S061">
		<AUDIO start="262.12" end="263.82"/>
		<FORM kindOf="phono">ki ɯ-rpaʁ χchoʁe tɯka to-ɬoʁ.</FORM>
	</S>
	<S id="S062">
		<AUDIO start="264.43" end="266.57"/>
		<FORM kindOf="phono">tɕendɤre tɯ-rʑaʁ tɕe, ɕɤr tɕe, </FORM>
	</S>
	<S id="S063">
		<AUDIO start="267.05" end="271.57"/>
		<FORM kindOf="phono">chake nɯnɯ, nɤkinɯ, ɯ-jmŋo kɯ-sɤɣdɯɣdɯɣ ʑo ko-ntɕhɤr.</FORM>
	</S>
	<S id="S064">
		<AUDIO start="272.22" end="275.29"/>
		<FORM kindOf="phono">ɯ-jmŋo kɤ-kɯ-ntɕhɤr nɯnɯ tɕe tɕendɤre iɕqha nɯ, </FORM>
	</S>
	<S id="S065">
		<AUDIO start="275.65" end="280.08"/>
		<FORM kindOf="phono">ɯ-jmŋo ɯ-ŋgɯ nɯ rca, ɬɤndʐi kɯ-dɯ-dɤn ʑo ju-ɣi-nɯ tɕe, nɤkinɯ,</FORM>
	</S>
	<S id="S066">
		<AUDIO start="280.08" end="282.57"/>
		<FORM kindOf="phono">ɯ-sroʁ ɯ-kɯ-lɤt /tu/tu-rɤŋgat-nɯ pjɤ-ŋu.</FORM>
	</S>
	<S id="S067">
		<AUDIO start="283.05" end="289.59"/>
		<FORM kindOf="phono">tɕe mɤʑɯ pɯ-pɯ-ŋu ndɤre, wuma ʑo, nɤkinɯ kɯ-ɤlɯlɤt kɯ-cha ra ju-ɣi-nɯ tɕe,</FORM>
	</S>
	<S id="S068">
		<AUDIO start="289.98" end="293.16"/>
		<FORM kindOf="phono">ɯ-ɕki ju-ɣi-nɯ tɕe, ɯ-kɯ-sat tu-rɤŋgat-nɯ ntsɯ pjɤ-ŋu rcanɯ,</FORM>
	</S>
	<S id="S069">
		<AUDIO start="293.16" end="295.05"/>
		<FORM kindOf="phono">ɯ-jmŋo nɯ wuma pjɤ-sɤɣdɯɣ rcanɯ, </FORM>
	</S>
	<S id="S070">
		<AUDIO start="295.05" end="296.12"/>
		<FORM kindOf="phono">ɯ-ɕtʂi ʑo pjɤ-ɬoʁ.</FORM>
	</S>
	<S id="S071">
		<AUDIO start="296.74" end="298.14"/>
		<FORM kindOf="phono">tɕendɤre thɯ-sta ɯ-qhu tɕe, </FORM>
	</S>
	<S id="S072">
		<AUDIO start="298.14" end="300.12"/>
		<FORM kindOf="phono">maka nɯ ma kɤ-nɯʑɯβ mɯ-ɲɤ-nɤz.</FORM>
	</S>
	<S id="S073">
		<AUDIO start="300.59" end="304.81"/>
		<FORM kindOf="phono">tɕendɤre iɕqha nɯ, tɕeri tɕe iɕqha, chake nɯ kɯ </FORM>
	</S>
	<S id="S074">
		<AUDIO start="305.16" end="312.85"/>
		<FORM kindOf="phono">nɤ-tɕɯ kɯnɤ sɲikuku ʑo tɯrme mɤ-spe mɤ-rke kɯ-me nɯ tɯrme ɯ-ku ʁnɯz ntsɯ ju-sɯɣɯt tɕe, </FORM>
	</S>
	<S id="S075">
		<AUDIO start="313.25" end="316.15"/>
		<FORM kindOf="phono">kɯki ɯ-rpaʁ χchoʁe ɣɯ qapri nɯ ɲɯ-χse pjɤ-ra.</FORM>
	</S>
	<S id="S076">
		<AUDIO start="316.64" end="324.07"/>
		<FORM kindOf="phono">tɕendɤre rcanɯ nɯnɯ, mkhɤrmaŋ mɤ-spa-nɯ mɤ-rka-nɯ kɯ-me nɯ ʑɯmkhɤm pjɤ-sɯ-sat rcanɯ,</FORM>
	</S>
	<S id="S077">
		<AUDIO start="324.45" end="326.22"/>
		<FORM kindOf="phono">tɯrme ra kɯ wuma ʑo pjɤ-qha-nɯ.</FORM>
	</S>
	<S id="S078">
		<AUDIO start="326.77" end="328.55"/>
		<FORM kindOf="phono">tɕe rmɯrɟa to-tɕɤt-nɯ qhe, </FORM>
	</S>
	<S id="S079">
		<AUDIO start="329.03" end="331.24"/>
		<FORM kindOf="phono">iɕqha "qapri rɟɤlpu" to-sɤrmi-nɯ.</FORM>
	</S>
	<S id="S080">
		<AUDIO start="331.87" end="335.47"/>
		<FORM kindOf="phono">tɕendɤre tɤrʑaʁ nɯ, ɲɯ-ɕe nɤ ɲɯ-ɕe pjɤ-ŋu tɕe,</FORM>
	</S>
	<S id="S081">
		<AUDIO start="335.47" end="341.71"/>
		<FORM kindOf="phono">nɯnɯ tɕe, nɤki, sqɯ-xpa ɯ-ro jamar ʑo, nɤkinɯ, tɤrʑaʁ ɲɤ-ɕe,</FORM>
	</S>
	<S id="S082">
		<AUDIO start="341.71" end="344.87"/>
		<FORM kindOf="phono">tɯ-sŋi tɕe ndɤ, iɕqha, chake nɯnɯ,</FORM>
	</S>
	<S id="S083">
		<AUDIO start="344.87" end="349.92"/>
		<FORM kindOf="phono">tɕe nɯnɯ ɯ-chaoting nɯtɕu, nɤki, shangban kɯ-fse kɯ-ɕe tɤ-rɤŋgat tɕe,</FORM>
	</S>
	<S id="S084">
		<AUDIO start="349.92" end="357.18"/>
		<FORM kindOf="phono">jɤ-ari tɕe, nɯtɕu tɕe, ɯ-ku thɯ-kɯ-wɣrɯ-wɣrum zɯŋzɯŋ rgɤtpu ci ɯ-mbrɯ kɯ-ŋgɯ-ŋgɯ ʑo jo-ɣi tɕe tó-wɣ-nɤmqe.</FORM>
	</S>
	<S id="S085">
		<AUDIO start="357.18" end="362.51"/>
		<FORM kindOf="phono">"nɯ kɯki nɤʑo rcanɯ, kɯ-ŋɤn mɤ-kɯ-nɤma ʑo kɯ-me ci ɲɯ-tɯ-ŋu </FORM>
	</S>
	<S id="S086">
		<AUDIO start="362.83" end="369.03"/>
		<FORM kindOf="phono">aʑo a-tɕɯ sqaprɤɣ ʑo, nɤki, qapri ɯ-ndza tɤ-tɯ-sɯβzu-t pɯ-tɯ-sɯ-sat ŋu tɕeri,</FORM>
	</S>
	<S id="S087">
		<AUDIO start="369.42" end="374.09"/>
		<FORM kindOf="phono">kɤ-nɤjɤm jɤɣ ma tɯ-sŋi tɕetha, nɤkinɯ, nɤʑo rcanɯ </FORM>
	</S>
	<S id="S088">
		<AUDIO start="374.49" end="377.77"/>
		<FORM kindOf="phono">mbrɯtɕɯ kɯ rca kɯkrɯ ʑo nɤ-kɯ-ta ci tu." to-ti </FORM>
	</S>
	<S id="S089">
		<AUDIO start="378.36" end="381.82"/>
		<FORM kindOf="phono">tɕendɤre nɯra kɤ-nɯjʁo ra ta-sthɯt tɕe, rgɤtpu nɯ jo-nɯɕe.</FORM>
	</S>
	<S id="S090">
		<AUDIO start="382.42" end="387.15"/>
		<FORM kindOf="phono">tɕendɤre mɤ-kɯ-nɤrʑaʁ tɕe, tɕendɤre tɯrme ra kɯ nɯ ma mɯ-ɲɤ-znɤɕqa-nɯ tɕe,</FORM>
	</S>
	<S id="S091">
		<AUDIO start="387.15" end="393.74"/>
		<FORM kindOf="phono">tɕendɤre jo-ɣi-nɯ tɕe, ɯʑo, maka, iɕqha nɯ, ɯ-kɯ-nɯʁɤri jo-ɣi-nɯ.</FORM>
	</S>
	<S id="S092">
		<AUDIO start="394.23" end="398.42"/>
		<FORM kindOf="phono">tɕendɤre iɕqha nɯ, nɯnɯ tɕu, nɤki, </FORM>
	</S>
	<S id="S093">
		<AUDIO start="398.42" end="404.47"/>
		<FORM kindOf="phono">tɤ-tɕɯ ci wuma ʑo ɯ-sni kɯ-wxti ci kɯ-chɯ-cha ci jo-sɯɣe-nɯ, to-ɣɤtɕɤt-nɯ tɕe,</FORM>
	</S>
	<S id="S094">
		<AUDIO start="404.47" end="407.46"/>
		<FORM kindOf="phono">nɯra nɯ-ŋgumdʑɯɣ to-ɣɤtɕɤt-nɯ tɕe jo-ɣi-nɯ tɕe, </FORM>
	</S>
	<S id="S095">
		<AUDIO start="407.88" end="411.52"/>
		<FORM kindOf="phono">mkhɤrmaŋ ra to-laŋ-nɯ tɕe nɯnɯ, nɤkinɯ,</FORM>
	</S>
	<S id="S096">
		<AUDIO start="411.52" end="413.33"/>
		<FORM kindOf="phono">ɯ-rɟɤlsa ɯ-ŋgɯ jo-ɣi-nɯ tɕe,</FORM>
	</S>
	<S id="S097">
		<AUDIO start="413.64" end="415.91"/>
		<FORM kindOf="phono">iɕqha chake nɯnɯ ko-ndo-nɯ.</FORM>
	</S>
	<S id="S098">
		<AUDIO start="416.26" end="418.81"/>
		<FORM kindOf="phono">ko-ndo-nɯ qhe tɕe kɯ-sɯsu ko-ndo-nɯ qhe,</FORM>
	</S>
	<S id="S099">
		<AUDIO start="419.22" end="424.96"/>
		<FORM kindOf="phono">tɕe nɯ falidong nɯnɯ nɯ-ŋgumdʑɯɣ tɤ-kɤ-ɣɤtɕɤt nɯ kɯ chake nɯ ko-sɯ-βraʁ.</FORM>
	</S>
	<S id="S100">
		<AUDIO start="425.48" end="428.91"/>
		<FORM kindOf="phono">ko-sɯ-βraʁ qhe tɕendɤre,</FORM>
	</S>
	<S id="S101">
		<AUDIO start="429.46" end="437.18"/>
		<FORM kindOf="phono">iɕqha nɯ, tɤŋe mu ʑo mɤ-kɯ-mto ɣɯ, nɤkinɯ, co chɯ zɯ, praʁ ɯ-pa co co chɯ zɯ z-jo-zɣɤrɤt-nɯ.</FORM>
	</S>
	<S id="S102">
		<AUDIO start="437.69" end="440.79"/>
		<FORM kindOf="phono">tɕendɤre nɯnɯ tɕu z-ja-ɣɤrɤt-nɯ tɕe tɕendɤre,</FORM>
	</S>
	<S id="S103">
		<AUDIO start="441.24" end="444.79"/>
		<FORM kindOf="phono">chake ɣɯ ɯ-rpaʁ ɣɯ iɕqha, qapri kɯ-ɲaʁ nɯ kɯ,</FORM>
	</S>
	<S id="S104">
		<AUDIO start="445.12" end="447.8"/>
		<FORM kindOf="phono">nɯni kɯ sɲikuku ʑo ɯʑo ntsɯ tú-wɣ-ndza pjɤ-ŋu qhe</FORM>
	</S>
	<S id="S105">
		<AUDIO start="447.8" end="450.25"/>
		<FORM kindOf="phono">kɯ-maqhu tɕe kɤ-ndza kɯ-tɕhom ɕti qhe pjɤ-si.  </FORM>
	</S>
	<S id="S106">
		<AUDIO start="453.17" end="454.75"/>
		<FORM kindOf="phono">tɕe nɯ ɯ-jieguo nɯ ɲɯ-ŋu.</FORM>
	</S>
</TEXT>