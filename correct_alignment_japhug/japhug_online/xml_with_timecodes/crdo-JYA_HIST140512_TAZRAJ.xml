<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140512_TAZRAJ" xml:lang="jya">
	<HEADER>
		<TITLE>crdo-JYA_HIST140512_TAZRAJ</TITLE>
		<SOUNDFILE href="hist140512_tAzrAj.wav"/>
	</HEADER>
	<S id="S001">
		<AUDIO start="0.69" end="5.29"/>
		<FORM kindOf="phono">tɤzraj nɯ si ci ŋu, mɤ-mbro.</FORM>
	</S>
	<S id="S002">
		<AUDIO start="5.83" end="9.6"/>
		<FORM kindOf="phono">tɕe ɯ-ru nɯ tɕhi ɲɯ-jpum, tɯ-jaʁmu ma ɲɯ-jpum mɤ-cha.</FORM>
	</S>
	<S id="S003">
		<AUDIO start="10.45" end="14.98"/>
		<FORM kindOf="phono">tɕeri ɯnɯnɯ si nɯnɯ, ɯ-ru nɯ wuma ʑo mpɕɤr.</FORM>
	</S>
	<S id="S004">
		<AUDIO start="15.62" end="19.91"/>
		<FORM kindOf="phono">tɕe kɯɕɯŋgɯ tɕe mbrɯtɕɯ ɯ-ŋgɯ chɯ-kɤ-rku ndʑu kɯ-fse ɲɯ-nɯ-βzu-nɯ pɯ-ŋgrɤl.</FORM>
	</S>
	<S id="S005">
		<AUDIO start="20.14" end="22.91"/>
		<FORM kindOf="phono">tɕe pasrɯ ɯ-mdoʁ tsa ɲɯ-ɤsɯ-ndo tɕe mpɕɤr tɕe,</FORM>
	</S>
	<S id="S006">
		<AUDIO start="22.91" end="26.09"/>
		<FORM kindOf="phono">nɯ kɯ-fse ɲɯ-nɯ-βzu-nɯ ŋgrɤl tɕe nɯnɯ tɤzraj rmi.</FORM>
	</S>
	<S id="S007">
		<AUDIO start="26.84" end="29.01"/>
		<FORM kindOf="phono">tɕe nɯnɯ si mɤ-kɯ-mbro ci ɕti.</FORM>
	</S>
	<S id="S008">
		<AUDIO start="29.43" end="31.79"/>
		<FORM kindOf="phono">tɕendɤre li qaɕparaz kɤ-ti ci tu tɕe,</FORM>
	</S>
	<S id="S009">
		<AUDIO start="31.85" end="34.56"/>
		<FORM kindOf="phono">qaɕparaz nɯ sɯjno, ɯ-jwaʁ kɯ-tu ŋu.</FORM>
	</S>
	<S id="S010">
		<AUDIO start="34.91" end="38.27"/>
		<FORM kindOf="phono">tɕe tɯ-xpa tɯ-xpa tu-ɬoʁ qhe tɕe qartsɯ tɕe pjɯ-khrɯ ɕti.</FORM>
	</S>
	<S id="S011">
		<AUDIO start="38.66" end="42.97"/>
		<FORM kindOf="phono">ma nɯnɯ qaɕparaz ŋu tɕe, nɯnɯ mɤ-sɤndɤɣ, fsapaʁ ra kɯ ndza-nɯ.</FORM>
	</S>
	<S id="S012">
		<AUDIO start="43.94" end="47.09"/>
		<FORM kindOf="phono">tɯrme ɯ-kɯ-ndza ra me ri, fsapaʁ ra kɯ tu-ndza-nɯ ŋu.</FORM>
	</S>
	<S id="S013">
		<AUDIO start="47.75" end="48.87"/>
		<FORM kindOf="phono">tɕe nɯ qaɕparaz ŋu. </FORM>
	</S>
	<S id="S014">
		<AUDIO start="49.37" end="51.87"/>
		<FORM kindOf="phono">tɕe ɯ-jwaʁ nɯra cɤɕna ɯ-jwaʁ tsa fse.</FORM>
	</S>
	<S id="S015">
		<AUDIO start="52.02" end="53.92"/>
		<FORM kindOf="phono">tɕe ɯ-ku tɕu lu-omtɕoʁ tsa ŋu,</FORM>
	</S>
	<S id="S016">
		<AUDIO start="53.92" end="57.02"/>
		<FORM kindOf="phono">tɕe ɯ-thɤcu nɯra kɯ-xtɕɯ-xtɕi kɯ-ɤrɤrkhɯrkhe tu.</FORM>
	</S>
	<S id="S017">
		<AUDIO start="57.02" end="62.42"/>
		<FORM kindOf="phono">tɕendɤre khro mɤ-mpɕu, rʁom tsa rtshartsha</FORM>
	</S>
	<S id="S018">
		<AUDIO start="63.61" end="69.32"/>
		<FORM kindOf="phono">tɕeri, fsapaʁ ra kɯ tu-ndza-nɯ ɕti.</FORM>
	</S>
	<S id="S019">
		<AUDIO start="70.48" end="77.29"/>
		<FORM kindOf="phono">tɕe qaɕpa rasti kɤ-ti ŋu ɕi, qaɕpa ɣɯ ɯ-raz ŋu nɯ mɤxsi.</FORM>
	</S>
</TEXT>