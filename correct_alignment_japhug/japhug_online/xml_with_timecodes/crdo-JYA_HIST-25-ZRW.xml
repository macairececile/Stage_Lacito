<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-25-ZRW" xml:lang="jya">
	<HEADER>
		<TITLE>crdo-JYA_HIST-25-ZRW</TITLE>
		<SOUNDFILE href="hist-25-zrW.wav"/>
	</HEADER>
	<S id="S001">
		<AUDIO start="0.37" end="3.48"/>
		<FORM kindOf="phono">﻿tɕe zrɯ kɤ-ti ci tu tɕe, nɯnɯ nɯŋa ra nɯ-taʁ tu,</FORM>
	</S>
	<S id="S002">
		<AUDIO start="4.11" end="6.02"/>
		<FORM kindOf="phono">jla ra nɯ-taʁ tu me mɤxsi ma</FORM>
	</S>
	<S id="S003">
		<AUDIO start="6.02" end="8.39"/>
		<FORM kindOf="phono">nɯŋa mbala nɯ-taʁ tu ŋgrɤl tɕe,</FORM>
	</S>
	<S id="S004">
		<AUDIO start="8.81" end="11.92"/>
		<FORM kindOf="phono">nɯnɯ nɯ-ndʐi nɯ sthɯci kɯ-jaʁ nɯ pjɯ-sɯspoʁ ɲɯ-ɕti.</FORM>
	</S>
	<S id="S005">
		<AUDIO start="12.64" end="15.02"/>
		<FORM kindOf="phono">tɕe pjɯ-sɯspoʁ qhe nɯ ɯ-ŋgɯ ri ɲɯ-βze ɲɯ-ŋu.</FORM>
	</S>
	<S id="S006">
		<AUDIO start="15.64" end="18.11"/>
		<FORM kindOf="phono">nɯ nɯ-wxti qhe ɲɯ́-wɣ-nɤmɯma qhe koŋla ʑo</FORM>
	</S>
	<S id="S007">
		<AUDIO start="18.11" end="19.62"/>
		<FORM kindOf="phono">tɯ-jaʁpa ɲɯ-saχsɤl.</FORM>
	</S>
	<S id="S008">
		<AUDIO start="20.49" end="23.39"/>
		<FORM kindOf="phono">nɯnɯ ŋotɕu kɯ-tu ɯ-stu nɯ ɲɯ-saχsɤl ma</FORM>
	</S>
	<S id="S009">
		<AUDIO start="23.52" end="25.54"/>
		<FORM kindOf="phono">tɕe nɯnɯ (nɯŋa) ɯ-rme nɯ ɲɯ́-wɣ-sloʁ qhe,  </FORM>
	</S>
	<S id="S010">
		<AUDIO start="25.8" end="27.57"/>
		<FORM kindOf="phono">tɕendɤre χuχu ʑo ɲɯ-spoʁ. (ideoph)</FORM>
	</S>
	<S id="S011">
		<AUDIO start="28.25" end="31.82"/>
		<FORM kindOf="phono">tɕe nɯnɯ, ɯʑo kɯ-rɤʑi ɯ-stu ʑo nɯ kú-wɣ-sɤsɯɣ.</FORM>
	</S>
	<S id="S012">
		<AUDIO start="31.82" end="34.94"/>
		<FORM kindOf="phono">tɕe kɯ-χɕu ra ɲɯ-cha-nɯ ma mɤ-kɯ-χɕu ra mɯ́j-cha-nɯ.</FORM>
	</S>
	<S id="S013">
		<AUDIO start="35.36" end="38.2"/>
		<FORM kindOf="phono">nɯnɯ qhe kú-wɣ-sɤsɯɣ qhe kɯ-mdoʁmdi ʑo tu-nɯ-ɬoʁ ɲɯ-ŋu.</FORM>
	</S>
	<S id="S014">
		<AUDIO start="38.82" end="42.1"/>
		<FORM kindOf="phono">ɯʑo kɯ-mdoʁmdi ʑo tu-nɯ-ɬoʁ qhe nɯ akɯzgumba ʑo ɲɯ-fse.</FORM>
	</S>
	<S id="S015">
		<AUDIO start="42.72" end="45.01"/>
		<FORM kindOf="phono">ri nɯ sthɯci mɯ́j-wxti laʁma nɯ ʑo ɲɯ-fse.</FORM>
	</S>
	<S id="S016">
		<AUDIO start="45.31" end="49.36"/>
		<FORM kindOf="phono">tɕeri nɤki ri, lonba kɤ-tɕɤt mɯ-mɤ-pɯ-kɯ-cha qhe tu-ndʑɣaʁ ɲɯ-ŋu</FORM>
	</S>
	<S id="S017">
		<AUDIO start="50.0" end="52.98"/>
		<FORM kindOf="phono">tu-ndʑɣaʁ qhe tɕendɤre, tɤ-spɯ ʑo kɯ-fse tu-nɯɬoʁ ɲɯ-ŋu.</FORM>
	</S>
	<S id="S018">
		<AUDIO start="53.85" end="56.58"/>
		<FORM kindOf="phono">tɕeri nɯnɯ kɯ-mdoʁmdi nɯ a-tu-nɯ-ɬoʁ tɕe pe ma</FORM>
	</S>
	<S id="S019">
		<AUDIO start="56.9" end="59.34"/>
		<FORM kindOf="phono">tu-kɯ-ndʑɣaʁ nɯ li ɲɯ-βze ɕti tu-ti-nɯ ŋgrɤl tɕe </FORM>
	</S>
	<S id="S020">
		<AUDIO start="59.34" end="61.97"/>
		<FORM kindOf="phono">ŋu maʁ mɤxsi ma nɯ tu-ti-nɯ ŋgrɤl.</FORM>
	</S>
	<S id="S021">
		<AUDIO start="62.68" end="66.35"/>
		<FORM kindOf="phono">ma nɯnɯ, nɯnɯ zrɯ nɯ tɯ-rdoʁ kɤ-tɕɤt a-pɯ-kɯ-cha tɕe</FORM>
	</S>
	<S id="S022">
		<AUDIO start="66.74" end="71.19"/>
		<FORM kindOf="phono">nɯŋa ɯ-rtsi tɯ-taʁndzɤr nɯ-kɤ-βzu ʑo fse tɕe, ɯ-ɲɤm phɤn tu-ti-nɯ ɲɯ-ŋu. </FORM>
	</S>
	<S id="S023">
		<AUDIO start="71.82" end="73.77"/>
		<FORM kindOf="phono">tɕe ɯ-ɲɤm chɯ-pe cha tu-ti-nɯ ŋu ma</FORM>
	</S>
	<S id="S024">
		<AUDIO start="73.77" end="78.99"/>
		<FORM kindOf="phono">kɯki ɯ-zgo lu-..., ɯ-zgoɕɤrɯ ɣɯ ɯ-rkɯ tɯka nɯre lu-nɯgrɤl ŋgrɤl.</FORM>
	</S>
	<S id="S025">
		<AUDIO start="79.78" end="83.22"/>
		<FORM kindOf="phono">tɕe nɯre tu-βze ŋgrɤl ma nɯnɯ tu-tɕɤt-nɯ ŋgrɤl.</FORM>
	</S>
	<S id="S026">
		<AUDIO start="84.27" end="87.77"/>
		<FORM kindOf="phono">tɕe nɯ tɤ́-wɣ-tɕɤt tɕe nɯŋa nɯ kɯ wuma ɲɯ-nɤmŋɤm tɕe </FORM>
	</S>
	<S id="S027">
		<AUDIO start="88.12" end="90.59"/>
		<FORM kindOf="phono">ɯ-stu mɯ́j-rɤʑi tɕe tsuku kɯ ɯ-ku ku-ndo-nɯ, </FORM>
	</S>
	<S id="S028">
		<AUDIO start="90.98" end="92.4"/>
		<FORM kindOf="phono">tsuku kɯ tu-tɕɤt-nɯ ra ŋgrɤl. </FORM>
	</S>
	<S id="S029">
		<AUDIO start="93.12" end="98.37"/>
		<FORM kindOf="phono">ma nɯnɯ zrɯ kɤ-ti ŋu tɕe, nɯŋa zrɯ tu-ti-nɯ ŋgrɤl.</FORM>
	</S>
</TEXT>