<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-31-CHA" xml:lang="jya">
	<HEADER>
		<TITLE>crdo-JYA_HIST-31-CHA</TITLE>
		<SOUNDFILE href="hist-31-cha.wav"/>
	</HEADER>
	<S id="S001">
		<AUDIO start="1.62" end="7.66"/>
		<FORM kindOf="phono">iʑora tɕe nɤkinɯ, tɤɕi nɯnɯ tɕe cha ɯ-spa, tɯsqar ɯ-spa</FORM>
	</S>
	<S id="S002">
		<AUDIO start="8.33" end="10.07"/>
		<FORM kindOf="phono">nɯra ŋu tɕe, nɤkinɯ</FORM>
	</S>
	<S id="S003">
		<AUDIO start="10.22" end="12.89"/>
		<FORM kindOf="phono">ɯʑo ɯ-ma stu ɯ-ma nɯ tɯsqar ɲɯ́-wβ-zu ŋu ri</FORM>
	</S>
	<S id="S004">
		<AUDIO start="13.38" end="16.22"/>
		<FORM kindOf="phono">li cha kɯnɤ, tɤɕi kɯnɤ ntsɯ cha ku-nɯ-sqan-ɯ ŋu tɕe</FORM>
	</S>
	<S id="S005">
		<AUDIO start="16.68" end="19.5"/>
		<FORM kindOf="phono">nɯnɯ tɤɕi cha nɯ wuma ʑo kɯ-pe kɤ-pa</FORM>
	</S>
	<S id="S006">
		<AUDIO start="20.04" end="22.23"/>
		<FORM kindOf="phono">tɯ-qhoχpa mɤ-kɯ-ʁnɤt, mɤ-kɯ-ʁdɯɣ</FORM>
	</S>
	<S id="S007">
		<AUDIO start="22.91" end="25.13"/>
		<FORM kindOf="phono">nɯnɯ kɤ-pa ŋu tɕe, tɕe nɯ cha ŋu</FORM>
	</S>
	<S id="S008">
		<AUDIO start="25.66" end="26.79"/>
		<FORM kindOf="phono">tɕe tɤɕi cha ŋu</FORM>
	</S>
	<S id="S009">
		<AUDIO start="27.2" end="32.42"/>
		<FORM kindOf="phono">tɕe tɤɕi nɯ cha kɤ́-wɣ-sqa tɕe tɕendɤre nɤkinɯ</FORM>
	</S>
	<S id="S010">
		<AUDIO start="33.15" end="34.87"/>
		<FORM kindOf="phono">tɯthɯ kɯ-wxtɯ-wxti ɯ-ŋgɯ ri </FORM>
	</S>
	<S id="S011">
		<AUDIO start="34.87" end="37.15"/>
		<FORM kindOf="phono">tɕhi jamar kɯ-ra nɯ tú-wɣ-ɕtʂo</FORM>
	</S>
	<S id="S012">
		<AUDIO start="37.93" end="39.91"/>
		<FORM kindOf="phono">tú-wɣ-ɕtʂo ŋu ma tú-wɣ-skɤr maʁ</FORM>
	</S>
	<S id="S013">
		<AUDIO start="40.47" end="42.16"/>
		<FORM kindOf="phono">tɕe tú-wɣ-ɕtʂo tɕe, tɕhi jamar kɯ-ra </FORM>
	</S>
	<S id="S014">
		<AUDIO start="42.16" end="44.31"/>
		<FORM kindOf="phono">nɤ-tu tɯthɯ kɯ-wxti lú-wɣ-ta tɕe</FORM>
	</S>
	<S id="S015">
		<AUDIO start="44.79" end="47.22"/>
		<FORM kindOf="phono">nɯ ɯ-ŋgɯ tɕe, tɯ-ci nɯ li ɯ-tshot lú-wɣ-lɤt tɕe</FORM>
	</S>
	<S id="S016">
		<AUDIO start="47.54" end="50.33"/>
		<FORM kindOf="phono">tɕe nɯ ɯ-taʁ nɯtɕu, tɤɕi nɯ tú-wɣ-ɕtʂo tɕe lú-wɣ-lɤt</FORM>
	</S>
	<S id="S017">
		<AUDIO start="50.85" end="52.26"/>
		<FORM kindOf="phono">tɕe tɕhi jamar kɯ-ra nɯ </FORM>
	</S>
	<S id="S018">
		<AUDIO start="52.26" end="54.51"/>
		<FORM kindOf="phono">tsuku tɕe sqamŋu-khɯtsa kɯ-ra tu, </FORM>
	</S>
	<S id="S019">
		<AUDIO start="54.94" end="58.56"/>
		<FORM kindOf="phono">ɣnɤsqi-khɯtsa kɯ-ra, ɣnɤsqamŋu-khɯtsa kɯ-ra </FORM>
	</S>
	<S id="S020">
		<AUDIO start="58.56" end="61.42"/>
		<FORM kindOf="phono">fsɯsqi-khɯtsa kɯ-ra, fsɯsqamŋu-khɯtsa kɯ-ra </FORM>
	</S>
	<S id="S021">
		<AUDIO start="61.99" end="66.33"/>
		<FORM kindOf="phono">kɯβdɤsqi-khɯtsa kɯ-tɕhɯt kɯ-ra nɯra tɕe</FORM>
	</S>
	<S id="S022">
		<AUDIO start="66.33" end="70.19"/>
		<FORM kindOf="phono">tɯthɯ kɯ-wxtɯ-wxti ʑo tu tɕe, nɯ ɯ-ŋgɯ ri lú-wɣ-sqa ŋu</FORM>
	</S>
	<S id="S023">
		<AUDIO start="70.76" end="72.61"/>
		<FORM kindOf="phono">tɕe nɯnɯ lú-wɣ-sqa tɕe tɕendɤre</FORM>
	</S>
	<S id="S024">
		<AUDIO start="73.08" end="76.2"/>
		<FORM kindOf="phono">nɯnɯ smi chɯ́-wɣ-βlɯ tɕe ɲɯ́-wɣ-sɤla</FORM>
	</S>
	<S id="S025">
		<AUDIO start="76.81" end="78.26"/>
		<FORM kindOf="phono">ɲɯ́-wɣ-sɤla tɕe tɕendɤre</FORM>
	</S>
	<S id="S026">
		<AUDIO start="78.79" end="81.77"/>
		<FORM kindOf="phono">tɤɕi nɯnɯ kɤ-smi tɕe tu-pɯɣ ŋu</FORM>
	</S>
	<S id="S027">
		<AUDIO start="82.31" end="86.42"/>
		<FORM kindOf="phono">tɕe tɤ-pɯɣ tɕe tú-wɣ-ndza tɕe dʐɯβnɤdʐɯβ kɯ-ti ʑo a-tɤ́-wɣ-βzu tɕe tu-pe ŋu (ideoph)</FORM>
	</S>
	<S id="S028">
		<AUDIO start="87.08" end="90.36"/>
		<FORM kindOf="phono">tɕe nɯreri tɕe ɯ-ci maka ɲɯ-me ʑo ɕti </FORM>
	</S>
	<S id="S029">
		<AUDIO start="90.36" end="94.9"/>
		<FORM kindOf="phono">tɕe tu-omɯrmbɯ zjaŋzjaŋ ʑo ŋu</FORM>
	</S>
	<S id="S030">
		<AUDIO start="94.9" end="103.58"/>
		<FORM kindOf="phono">tɕe ɯ-khɯkha ʑo nɯ iɕqha nɤkinɯ</FORM>
	</S>
	<S id="S031">
		<AUDIO start="103.58" end="109.8"/>
		<FORM kindOf="phono">tɕhaŋβɟaj, tɤrɤm kɯfse, kɯ-rɲɟi kɯ-mba tsa thɯ-kɤ-βʑoʁ ŋu</FORM>
	</S>
	<S id="S032">
		<AUDIO start="110.35" end="112.78"/>
		<FORM kindOf="phono">ɯ-jɯ nɯ tɯ-jaʁ sɤ-ndo nɯ hanɯni kɯ-xtshɯm</FORM>
	</S>
	<S id="S033">
		<AUDIO start="113.29" end="115.69"/>
		<FORM kindOf="phono">tɕe nɯnɯ kɯ iɕqha nɯ, nɤki,</FORM>
	</S>
	<S id="S034">
		<AUDIO start="115.69" end="118.16"/>
		<FORM kindOf="phono">ɯ-khɯkha tu-sɯ-ɕmi-nɯ nɤ tu-sɯ-ɕmi-nɯ tɕe tɕe</FORM>
	</S>
	<S id="S035">
		<AUDIO start="118.47" end="120.24"/>
		<FORM kindOf="phono">tɯ-tɤ-kɯ-pɯɣ nɯ ɯ-pɕi ɲɯ-ɬoʁ ɲɯ-ŋu</FORM>
	</S>
	<S id="S036">
		<AUDIO start="120.65" end="122.65"/>
		<FORM kindOf="phono">tɕe nɯ tu-sɯɕmi-nɯ nɤ tu-sɯɕmi-nɯ tɕe</FORM>
	</S>
	<S id="S037">
		<AUDIO start="123.04" end="124.63"/>
		<FORM kindOf="phono">tu-omɯrmbɯ zjaŋzjaŋ ʑo ɲɯŋu (ideoph)</FORM>
	</S>
	<S id="S038">
		<AUDIO start="125.26" end="128.6"/>
		<FORM kindOf="phono">kɯɕɯŋgɯ tɕe iɕqha ʑmbrɯβɟaj nɯnɯ kɯ cha tu-sɯɕmi-nɯ tɕe</FORM>
	</S>
	<S id="S039">
		<AUDIO start="128.94" end="132.63"/>
		<FORM kindOf="phono">ɯ-cha mɯm tu-ti-nɯ pɯ-ŋgrɤl iɕqha chuanjiang</FORM>
	</S>
	<S id="S040">
		<AUDIO start="133.19" end="137.04"/>
		<FORM kindOf="phono">ʑmbrɯβɟaj nɯnɯ kɯ cha nɯ tú-wɣ-sɯ-ɕmi tɕe</FORM>
	</S>
	<S id="S041">
		<AUDIO start="137.41" end="138.92"/>
		<FORM kindOf="phono">cha mɯm tu-ti-nɯ pɯ-ŋu ma</FORM>
	</S>
	<S id="S042">
		<AUDIO start="139.44" end="142.73"/>
		<FORM kindOf="phono">ɯnɯnɯ kɯ sɤ-ɕmi tu-sɯ-βzu-nɯ pɯ-ŋgrɤl ma pjɯ-rɲɟi ɲɯ-ra</FORM>
	</S>
	<S id="S043">
		<AUDIO start="143.29" end="144.89"/>
		<FORM kindOf="phono">tɕe kɯ-xtɕɯ-xtɕi pjɯ-rɟum ɲɯ-ra</FORM>
	</S>
	<S id="S044">
		<AUDIO start="145.47" end="149.11"/>
		<FORM kindOf="phono">tɕe ɯ-jaʁ sɤ-ndo ra ɲɯ-ɲo tɕe nɯ kɯ-fse kɯ tu-sɯ-ɕmi-nɯ ŋgrɤl ma</FORM>
	</S>
	<S id="S045">
		<AUDIO start="149.74" end="153.5"/>
		<FORM kindOf="phono">tɕe nɯnɯ cha ŋu tɕe, tɕe nɯ kɯ-fse tɤ-pɯɣ ʑo tɕendɤre ɲɯ-tɕɤt-nɯ </FORM>
	</S>
	<S id="S046">
		<AUDIO start="154.09" end="156.11"/>
		<FORM kindOf="phono">tɕendɤre mbrɤsɤm pjɯ-ta-nɯ tɕe tɕe</FORM>
	</S>
	<S id="S047">
		<AUDIO start="156.56" end="158.49"/>
		<FORM kindOf="phono">mbrɤsɤm ɯ-ŋgɯ nɯ tɕu (cha nɯnɯ)</FORM>
	</S>
	<S id="S048">
		<AUDIO start="158.94" end="163.87"/>
		<FORM kindOf="phono">nɤki tɤɕi kɤ-kɤ-sqa kɤ-kɯ-smi nɯnɯtɕu ɲɯ-ɕkho-nɯ</FORM>
	</S>
	<S id="S049">
		<AUDIO start="164.59" end="175.88"/>
		<FORM kindOf="phono">tɕe ɲɯ-sɤfɕu-nɯ nɤkinɯ dagai sanshi duo du jamar ma nɯ-me tɕe</FORM>
	</S>
	<S id="S050">
		<AUDIO start="175.88" end="179.35"/>
		<FORM kindOf="phono">wendu nɯ ma nɯ-me tɕe phɤβ tu-lɤt-nɯ</FORM>
	</S>
	<S id="S051">
		<AUDIO start="180.11" end="180.95"/>
		<FORM kindOf="phono">phɤβ ɯ-tɯ-sɯz?</FORM>
	</S>
	<S id="S052">
		<AUDIO start="181.59" end="184.17"/>
		<FORM kindOf="phono">woja nɯnɯ chɯ-ndɯl-nɯ tɕe nɯ tu-lɤt-nɯ</FORM>
	</S>
	<S id="S053">
		<AUDIO start="184.51" end="190.02"/>
		<FORM kindOf="phono">tɕe nɤkinɯ chɯ-ndɯl-nɯ qhe koŋla tɯɣndʑɤr ʑo kɯ-fse ɲɯ-sɤβzu-nɯ qhe ɯ-taʁ ɲɯ-χtɤr-nɯ</FORM>
	</S>
	<S id="S054">
		<AUDIO start="190.57" end="193.58"/>
		<FORM kindOf="phono">ɲɯ-χtɤr-nɯ  qhe tɕe iɕqha ʑmbrɯβɟaj nɯ kɯ li ɲɯ-sɯ-ɕmi-nɯ</FORM>
	</S>
	<S id="S055">
		<AUDIO start="194.0" end="195.67"/>
		<FORM kindOf="phono">ɲɯ-sɯ-ɕmi-nɯ qhe tɕendɤre </FORM>
	</S>
	<S id="S056">
		<AUDIO start="196.09" end="198.82"/>
		<FORM kindOf="phono">nɯ-amɯzɣɯt ʑo qhe tɕendɤre tu-wum-nɯ qhe  li</FORM>
	</S>
	<S id="S057">
		<AUDIO start="199.12" end="200.11"/>
		<FORM kindOf="phono">tɯŋgɯ ɯŋgɯ nɯnɯ </FORM>
	</S>
	<S id="S058">
		<AUDIO start="200.49" end="203.62"/>
		<FORM kindOf="phono">nɯ ɕɯŋgɯ ɯ-sɤ-sqa pɯ-kɯ-ŋu ɯ-ŋgɯ,  tɯthɯ ɯ-ŋgɯ nɯtɕu tu-wum-nɯ</FORM>
	</S>
	<S id="S059">
		<AUDIO start="204.08" end="204.81"/>
		<FORM kindOf="phono">tɕe nɯ ɯ-ŋgɯ tu-rku-nɯ</FORM>
	</S>
	<S id="S060">
		<AUDIO start="204.94" end="208.92"/>
		<FORM kindOf="phono">(mbrɤsɤm ɯ-ŋgɯ nɯ tɕu tú-wɣ-wum tɕe tú-wɣ-rmbɯ tɕe nɯnɯ li tɯthɯ tɤɕi ɯ-sɤ-sqa pɯ-kɯ-ŋu nɯtɕu tú-wɣ-rku)</FORM>
	</S>
	<S id="S061">
		<AUDIO start="209.31" end="211.37"/>
		<FORM kindOf="phono">tɕe nɯ ɯ-ŋgɯ tu-rku-nɯ qhe, ɯ-taʁ nɯtɕu soʁma pjɯ-ta-nɯ</FORM>
	</S>
	<S id="S062">
		<AUDIO start="211.37" end="213.93"/>
		<FORM kindOf="phono">tɯ-ŋga pjɯ-ta-nɯ qhe ɯ-ŋga kɯ-jaʁ ʑo pjɯ-ta-nɯ,  kɯ-mpja ʑo tu-βzu-nɯ qhe</FORM>
	</S>
	<S id="S063">
		<AUDIO start="214.25" end="216.93"/>
		<FORM kindOf="phono">tɕe cɯschɯz ɲɯ-ɣɤntaβ-nɯ qhe nɯ ɯ-taʁ nɯnɯtɕu</FORM>
	</S>
	<S id="S064">
		<AUDIO start="217.43" end="221.19"/>
		<FORM kindOf="phono">nɤkinɯ tɯ-ŋga cho ra pɯ-kɤ-ta ɯtaʁ nɯtɕu rdɤstaʁ kɯ pjɯ-sɯ-ɲcɤr-nɯ</FORM>
	</S>
	<S id="S065">
		<AUDIO start="221.87" end="228.66"/>
		<FORM kindOf="phono">tɕe nɯnɯ tɕe kɯ-mpja ʑo tu-βzu-nɯ tɕe, tɕe nɯ ɲɯ-ɣɤntaβ-nɯ tɕe tɕendɤre nɤkinɯ</FORM>
	</S>
	<S id="S066">
		<AUDIO start="229.07" end="230.15"/>
		<FORM kindOf="phono">χsɤ-rʑaʁ jamar</FORM>
	</S>
	<S id="S067">
		<AUDIO start="230.92" end="234.28"/>
		<FORM kindOf="phono">χsɤ-rʑaʁ jamar tɤ-tsu tɕe tɕe ɯ-di tu-mnɤm ɲɯ-ŋu</FORM>
	</S>
	<S id="S068">
		<AUDIO start="234.72" end="237.53"/>
		<FORM kindOf="phono">tɕe ɯ-di tu-mnɤm tɕe "wo cha to-rɤru" tu-kɯ-ti ɲɯ-ŋu</FORM>
	</S>
	<S id="S069">
		<AUDIO start="237.95" end="240.93"/>
		<FORM kindOf="phono">kɯki kɯ-fse ɲɯ́-wɣ-ɣɤntaβ nɯ cha kú-wɣ-ɕɯrŋgɯ tu-kɯ-ti ɲɯ-ŋu.</FORM>
	</S>
	<S id="S070">
		<AUDIO start="241.66" end="245.19"/>
		<FORM kindOf="phono">ɯ-di tɯ-mnɤm ta-ʑa tɕe cha to-rɤru tu-ti-nɯ ŋu tɕe</FORM>
	</S>
	<S id="S071">
		<AUDIO start="245.62" end="248.64"/>
		<FORM kindOf="phono">ɯ-di tɤ-mnɤm nɯnɯ sŋɯ-qiɯ jamar tɯ-sŋi jamar </FORM>
	</S>
	<S id="S072">
		<AUDIO start="248.96" end="249.65"/>
		<FORM kindOf="phono">tu-tsu ɲɯ-ra</FORM>
	</S>
	<S id="S073">
		<AUDIO start="250.31" end="252.93"/>
		<FORM kindOf="phono">tɕendɤre tɕhorzi ʑakastaka ɯ-ŋgɯ tu-rku-nɯ ɲɯ-ŋu</FORM>
	</S>
	<S id="S074">
		<AUDIO start="253.48" end="258.16"/>
		<FORM kindOf="phono">tsuku kɯ tɕe, tɕheme tɯ-rŋgɯ kɯ-rga nɯ ɣɯ tɕe "ɯ-cha ʑa mɤ-rɤru" tu-ti-nɯ</FORM>
	</S>
	<S id="S075">
		<AUDIO start="258.7" end="262.11"/>
		<FORM kindOf="phono">tɕheme kɯ-nɯmtɕi nɯ ɣɯ tɕe, ɯ-cha ʑa rɤru" tu-ti-nɯ ɲɯ-ŋu</FORM>
	</S>
	<S id="S076">
		<AUDIO start="262.81" end="264.93"/>
		<FORM kindOf="phono">tɕeri ɯ-tɯ-sɤɕke a-mɤ-pɯ-tɕhom ɲɯ-ra</FORM>
	</S>
	<S id="S077">
		<AUDIO start="264.93" end="267.23"/>
		<FORM kindOf="phono">kɤ́-wɣ-ɕɯrŋgɯ tɕe ɯ-tɯ-sɤɕke a-mɤ-pɯ-tɕhom ɲɯ-ra ma</FORM>
	</S>
	<S id="S078">
		<AUDIO start="267.71" end="270.88"/>
		<FORM kindOf="phono">cha (ɯ-di kɯ-mnɤm kɯ) ɯ-di mɤ-kɯ-mɯm ci tu-mnɤm ɲɯ-ŋu</FORM>
	</S>
	<S id="S079">
		<AUDIO start="271.62" end="276.29"/>
		<FORM kindOf="phono">ɯ-tɯ-ɤfɕu a-mɤ-nɯ-tɕhom ɲɯ-ra ma tɕe ɲɯ-xtsu mɯ́j-cha qhe, tu-rɤru mɯ́j-cha </FORM>
	</S>
	<S id="S080">
		<AUDIO start="277.06" end="281.44"/>
		<FORM kindOf="phono">tɕe nɯnɯ nɤki iɕqha ɣɯ-ɕɯrŋgɯ tɤkha nɯtɕu tɕe </FORM>
	</S>
	<S id="S081">
		<AUDIO start="281.83" end="284.06"/>
		<FORM kindOf="phono">nɯnɯ wendu nɯ ɯ-tsa ʑo pjɯ-βze ɲɯ-ŋu</FORM>
	</S>
	<S id="S082">
		<AUDIO start="284.61" end="286.74"/>
		<FORM kindOf="phono">ɯ-tɯ-sɤɕke ɯ-tsa ʑo pjɯ-βze ɲɯ-ra ma </FORM>
	</S>
	<S id="S083">
		<AUDIO start="287.25" end="289.17"/>
		<FORM kindOf="phono">nɯnɯ ɲɯ-mɯɕtaʁ ɲɯ-tɕhom mɯ́j-pe, </FORM>
	</S>
	<S id="S084">
		<AUDIO start="289.17" end="290.61"/>
		<FORM kindOf="phono">ɯ-tɯ-sɤɕke pjɯ-tɕhom mɯ́j-pe</FORM>
	</S>
	<S id="S085">
		<AUDIO start="291.32" end="293.74"/>
		<FORM kindOf="phono">tɕe nɯnɯ tɤ-rʑaʁ kɯ-rɲɟi pɯ-kɯ-nɤmɤle ra, </FORM>
	</S>
	<S id="S086">
		<AUDIO start="293.74" end="296.69"/>
		<FORM kindOf="phono">nɯ jingyan kɯ-tu nɯ ɯ-kɯ-tɕɤt nɯra tɕe ɲɯ-mkhɤz-nɯ</FORM>
	</S>
	<S id="S087">
		<AUDIO start="297.48" end="300.36"/>
		<FORM kindOf="phono">tɯʑo kɯ-fse tú-wɣ-nɤmɤla mɤ-kɯ-ŋgrɤl ra tɕe mɯ́j-kɯ-mkhɤz</FORM>
	</S>
	<S id="S088">
		<AUDIO start="301.19" end="302.48"/>
		<FORM kindOf="phono">tɕe nɯnɯ cha ŋu tɕe</FORM>
	</S>
	<S id="S089">
		<AUDIO start="302.48" end="307.18"/>
		<FORM kindOf="phono">tɕe nɯtɕu tɕe tu-rɤru ŋu tɕe, tɕe yijing faxiao le</FORM>
	</S>
	<S id="S090">
		<AUDIO start="307.18" end="311.19"/>
		<FORM kindOf="phono">tɕe nɯnɯ tu-rɤru ɲɯ-xtsu tɕe tɕe nɤkinɯ tu-sna ŋu tɕe </FORM>
	</S>
	<S id="S091">
		<AUDIO start="311.19" end="314.13"/>
		<FORM kindOf="phono">tɕe nɯnɯ tɤ-sna tɕe tɕe nɤki nɯnɯ </FORM>
	</S>
	<S id="S092">
		<AUDIO start="314.52" end="318.1"/>
		<FORM kindOf="phono">ɯnɯnɯ tɤ-sna tɤ-rɤru tɕe tɕe nɯnɯ tú-wɣ-ndza ŋu</FORM>
	</S>
	<S id="S093">
		<AUDIO start="318.81" end="322.77"/>
		<FORM kindOf="phono">tɕe nɯnɯ tɤɕi nɯnɯ nɯ-kɯ-xtsu nɯ tú-wɣ-ndza ŋu tɕe nɯnɯ ʁlɯm ŋu</FORM>
	</S>
	<S id="S094">
		<AUDIO start="323.59" end="327.58"/>
		<FORM kindOf="phono">ɯnɯnɯ,  nɯnɯ cha nɯ-xtsu tɕe tɕe nɯ ɯ-ŋgɯ ɯ-ci pjɯ́-wɣ-lɤt tɕe </FORM>
	</S>
	<S id="S095">
		<AUDIO start="327.91" end="330.25"/>
		<FORM kindOf="phono">tɕhi jamar kɯra nɯ kɯ-rkɯn tsa pjɯ́-wɣ-lɤt ra ma </FORM>
	</S>
	<S id="S096">
		<AUDIO start="330.58" end="332.87"/>
		<FORM kindOf="phono">kɯ-dɤn pjɯ́-wɣ-lɤt tɕe nɯ ɯqhu tɕe chɤci mɯ́j-mɯm</FORM>
	</S>
	<S id="S097">
		<AUDIO start="333.34" end="335.92"/>
		<FORM kindOf="phono">tɕe kɯ-rkɯn tsa pjɯ́-wɣ-lɤt tɕe nɯnɯ ɯ-ci nɯnɯ </FORM>
	</S>
	<S id="S098">
		<AUDIO start="336.37" end="338.74"/>
		<FORM kindOf="phono">nɯnɯ tɕe nɯnɯ tɕhorzi ɯ-ŋgɯ tú-wɣ-rku ŋu tɕe </FORM>
	</S>
	<S id="S099">
		<AUDIO start="338.74" end="341.22"/>
		<FORM kindOf="phono">nɯnɯ tɤ-arɕo tɕe, ɯ-qa ɯ-ci tu-kɯ-ɤjtɯ nɯ</FORM>
	</S>
	<S id="S100">
		<AUDIO start="341.63" end="344.91"/>
		<FORM kindOf="phono">nɯnɯ kú-wɣ-tshi tɕe ʁlɯmci tu-kɯ-ti ɲɯ-ŋu</FORM>
	</S>
	<S id="S101">
		<AUDIO start="344.91" end="348.51"/>
		<FORM kindOf="phono">tɕe nɯnɯ wuma ʑo chi tɕe mɯm tɕe nɯnɯ aʑo rga-a</FORM>
	</S>
	<S id="S102">
		<AUDIO start="349.28" end="352.24"/>
		<FORM kindOf="phono">tɕe nɯnɯ nɤkinɯ iɕqha nɯ</FORM>
	</S>
	<S id="S103">
		<AUDIO start="352.24" end="354.1"/>
		<FORM kindOf="phono">ʁlɯm nɯnɯtɕu tɕe tú-wɣ-ndza </FORM>
	</S>
	<S id="S104">
		<AUDIO start="354.53" end="355.02"/>
		<FORM kindOf="phono">tɕe nɯ /kɯdɯ/</FORM>
	</S>
	<S id="S105">
		<AUDIO start="355.02" end="359.85"/>
		<FORM kindOf="phono">ʁlɯm nɯ tɕe tɯ-khɯtsa, khɯtsa ɯ-qiɯ jamar ma tú-wɣ-ndza mɤ-ŋgrɤl lo</FORM>
	</S>
	<S id="S106">
		<AUDIO start="360.54" end="363.53"/>
		<FORM kindOf="phono">tɕendɤre li ʁlɯm kɯnɤ ta-mar ɯ-ŋgɯ ku-nɯxsɯrnɯ</FORM>
	</S>
	<S id="S107">
		<AUDIO start="364.13" end="365.72"/>
		<FORM kindOf="phono">tɕe nɯ tú-wɣ-ndza tɕe li ɲɯ-mɯm</FORM>
	</S>
	<S id="S108">
		<AUDIO start="366.13" end="368.75"/>
		<FORM kindOf="phono">tsuku kɯ ɯtaʁ tɤlu pjɯlɤtnɯ tɕe nɯra tundzanɯ ɲɯŋu</FORM>
	</S>
	<S id="S109">
		<AUDIO start="369.46" end="372.55"/>
		<FORM kindOf="phono">tɕe mɯm ŋgrɤl, tɕe nɤkinɯ nɯnɯ</FORM>
	</S>
	<S id="S110">
		<AUDIO start="373.12" end="377.63"/>
		<FORM kindOf="phono">iɕqha nɯ, nɯnɯtɕe tɕe nɯ tɕhorzi kɯwxti kɯxtɕi </FORM>
	</S>
	<S id="S111">
		<AUDIO start="377.96" end="381.49"/>
		<FORM kindOf="phono">tɕhi kɯra nɯnɯ, kɤntɕhoz kɯra nɯnɯ  ɯŋgɯ zɯ túwɣrku</FORM>
	</S>
	<S id="S112">
		<AUDIO start="382.34" end="385.71"/>
		<FORM kindOf="phono">tɕe nɯnɯ túwɣrku tɕe tɕe ndɤre li ɲɯ́wɣɣɤntaβ</FORM>
	</S>
	<S id="S113">
		<AUDIO start="386.27" end="388.67"/>
		<FORM kindOf="phono">ɲɯ́wɣɣɤntaβ tɕe χsɤrʑaʁ jamar tɤtsu tɕe </FORM>
	</S>
	<S id="S114">
		<AUDIO start="388.67" end="391.05"/>
		<FORM kindOf="phono">nɯnɯ tɤ́wɣrku tɕe tɕe ɯtaʁ ɯci pjɯwɣlɤt </FORM>
	</S>
	<S id="S115">
		<AUDIO start="391.73" end="395.29"/>
		<FORM kindOf="phono">tɕe ɯci kɯtu ɣɯ nɯnɯ tɕe, tɕhorzi ɯthɯm kɯtu </FORM>
	</S>
	<S id="S116">
		<AUDIO start="395.71" end="398.19"/>
		<FORM kindOf="phono">ɯthɯm tɕe ɯpa ri kɯspoʁ ŋu tɕe</FORM>
	</S>
	<S id="S117">
		<AUDIO start="398.31" end="401.9"/>
		<FORM kindOf="phono">kusɯspoʁnɯ tɕe nɯ kúwɣsti ŋu tɕe, nɯnɯ ɯthɯm tukɯti ŋu </FORM>
	</S>
	<S id="S118">
		<AUDIO start="402.34" end="404.96"/>
		<FORM kindOf="phono">tɕe pa tsa ri ra ma tɕe tɯci ɯpa pjɯɕe ɲɯɕti</FORM>
	</S>
	<S id="S119">
		<AUDIO start="405.47" end="411.14"/>
		<FORM kindOf="phono">tɕe nɯnɯ ɯci kɯtu tɯtɤ́wɣβzu nɯ ɯpa ɯthɯm kɯtu nɯ tɕu túwɣrku </FORM>
	</S>
	<S id="S120">
		<AUDIO start="411.75" end="416.39"/>
		<FORM kindOf="phono">tɕe nɯnɯ túwɣrku tɕe nɯnɯ ɲɯ́wɣɣɤntaβ tɕe tɕe li </FORM>
	</S>
	<S id="S121">
		<AUDIO start="416.39" end="420.69"/>
		<FORM kindOf="phono">χsɯm jamar tɤrʑaʁ tɕe tɕe ɯci ɯpa thɯm ɲɯ́wɣχɕoʁ tɕe nɯtɕu</FORM>
	</S>
	<S id="S122">
		<AUDIO start="420.69" end="421.64"/>
		<FORM kindOf="phono">ɯci ɲɯ́wɣnɯtɕɤt ŋu </FORM>
	</S>
	<S id="S123">
		<AUDIO start="421.74" end="424.68"/>
		<FORM kindOf="phono">tɕe nɯnɯ tɯ-ci nɯ-kɤ-tɕɤt nɯ chɤci ŋu</FORM>
	</S>
	<S id="S124">
		<AUDIO start="424.68" end="429.34"/>
		<FORM kindOf="phono">tɕe nɯnɯ zajiu tɕe nɯnɯ chɤci ŋu</FORM>
	</S>
	<S id="S125">
		<AUDIO start="429.96" end="431.71"/>
		<FORM kindOf="phono">tɕe nɯnɯ chɤci ŋu</FORM>
	</S>
	<S id="S126">
		<AUDIO start="432.22" end="435.26"/>
		<FORM kindOf="phono">tɕe nɯnɯ tsuku kɯ tɕe</FORM>
	</S>
	<S id="S127">
		<AUDIO start="435.26" end="440.11"/>
		<FORM kindOf="phono">nɯnɯ chɤci nɯ-kɤ-tɕɤt nɯ ɣɯ ɯ-taʁ tɕe chɤmdɤru pjɯ-sɤtsa-nɯ tɕe li ɯ-ci pjɯ-lɤt-nɯ</FORM>
	</S>
	<S id="S128">
		<AUDIO start="440.67" end="441.74"/>
		<FORM kindOf="phono">tɕe nɯnɯ pjɯ́-wɣ-tshi </FORM>
	</S>
	<S id="S129">
		<AUDIO start="442.27" end="443.54"/>
		<FORM kindOf="phono">chɤmdɤru tú-wɣ-nɯnɯ tɕe</FORM>
	</S>
	<S id="S130">
		<AUDIO start="444.0" end="449.51"/>
		<FORM kindOf="phono">tɕe nɯnɯ nɤki tú-wɣ-mɯmtsrɯɣ tɕe nɯnɯ chɤmda ŋu</FORM>
	</S>
	<S id="S131">
		<AUDIO start="449.51" end="453.33"/>
		<FORM kindOf="phono">nɯ maʁ nɤ tɕe ɯ-thɯm kɯ-me tɯ-ta-βzu-nɯ nɤ tɕe ɯ-ci mɤ-kɤ-tɕɤt kɯ li  </FORM>
	</S>
	<S id="S132">
		<AUDIO start="453.7" end="457.89"/>
		<FORM kindOf="phono">ɯ-ci pjɯ-lɤt tɕe, nɯ ɯ-taʁ chɤmdɤru pjɯ-sɤtse </FORM>
	</S>
	<S id="S133">
		<AUDIO start="458.03" end="460.46"/>
		<FORM kindOf="phono">ɯnɯnɯ skɤmtɕhaŋ rmi </FORM>
	</S>
	<S id="S134">
		<AUDIO start="461.15" end="464.58"/>
		<FORM kindOf="phono">woja skɤmtɕhaŋ, tɕe tɕe iɕqha ɯ-ci kɯ-me kɤ-ti ɲɯ-ŋu</FORM>
	</S>
	<S id="S135">
		<AUDIO start="465.03" end="467.35"/>
		<FORM kindOf="phono">iɕqha ɯ-chɤci mɯ-nɯ-kɤ-nɯ-tɕɤt kɤ-ti ɲɯ-ŋu.</FORM>
	</S>
	<S id="S136">
		<AUDIO start="467.64" end="468.78"/>
		<FORM kindOf="phono">nɯnɯ skɤmtɕhaŋ rmi.</FORM>
	</S>
	<S id="S137">
		<AUDIO start="468.78" end="472.75"/>
		<FORM kindOf="phono">ɯ-ci nɯ-kɤ-nɯ-tɕɤt (ɣɯ chɤmda) nɯ tɕe tɕe /chɤmda/ (ɯ-ci kɯ-tu) tu-kɯ-ti ŋu.</FORM>
	</S>
	<S id="S138">
		<AUDIO start="473.82" end="479.42"/>
		<FORM kindOf="phono">tɕe ri ci nɯ, ɯ-ci mɯ-nɯ-kɤ-nɯ-tɕɤt pjɯ-kɤ-tshi nɯ chɤmda tu-kɤ-βzu nɯ skɤmtɕhaŋ tu-kɯ-ti</FORM>
	</S>
	<S id="S139">
		<AUDIO start="480.2" end="483.26"/>
		<FORM kindOf="phono">tɕe nɯnɯ tɕe nɯ skɤmtɕhaŋ nɯ pɯ-nɯ-ŋu</FORM>
	</S>
	<S id="S140">
		<AUDIO start="483.72" end="489.7"/>
		<FORM kindOf="phono">chɤci nɯ-kɤ-nɯ-tɕɤt nɯ pɯ-nɯ-ŋu, nɯnɯ chɤzwa nɯ li atu tɯthɯ ɯ-ŋgɯ lú-wɣ-sqa (atu = sqhi ɯtaʁ)</FORM>
	</S>
	<S id="S141">
		<AUDIO start="489.7" end="491.98"/>
		<FORM kindOf="phono">lú-wɣ-sqa tɕe ɯ-ci kɯ-xtɕɯ-xtɕi lú-wɣ-lɤt</FORM>
	</S>
	<S id="S142">
		<AUDIO start="492.44" end="493.68"/>
		<FORM kindOf="phono">chɤzwa nɯ lú-wɣ-lɤt tɕe </FORM>
	</S>
	<S id="S143">
		<AUDIO start="493.98" end="495.8"/>
		<FORM kindOf="phono">ɯ-χcɤl ri ɕukhwi tu-kɯ-ti tɕe nɯ</FORM>
	</S>
	<S id="S144">
		<AUDIO start="496.17" end="497.26"/>
		<FORM kindOf="phono">araʁ ɣɯ ɯ-z-nɤjo</FORM>
	</S>
	<S id="S145">
		<AUDIO start="497.63" end="498.35"/>
		<FORM kindOf="phono">nɯnɯ pjɯ́-wɣ-ta</FORM>
	</S>
	<S id="S146">
		<AUDIO start="499.23" end="500.78"/>
		<FORM kindOf="phono">tɕe nɯnɯ ɕukhwi nɯnɯ</FORM>
	</S>
	<S id="S147">
		<AUDIO start="501.14" end="503.29"/>
		<FORM kindOf="phono">yiban tɕe iɕqha tɤrcoʁ tɤ-kɤ-βzu ŋu</FORM>
	</S>
	<S id="S148">
		<AUDIO start="503.97" end="506.62"/>
		<FORM kindOf="phono">ɯnɯnɯ kɯ-fse pjɯ-ŋu ɲɯ-ra, pjɯ-rʑi ɲɯ-ra ma</FORM>
	</S>
	<S id="S149">
		<AUDIO start="507.0" end="512.09"/>
		<FORM kindOf="phono">tɤ-ala tɕe ki kɯ-fse tu-ɣɤzjɤɣlɤɣ mɯ́j-pe ma tɕe ɯ-ŋgɯ araʁ nɯ pjɯ-jit ɲɯ-ŋu</FORM>
	</S>
	<S id="S150">
		<AUDIO start="512.59" end="515.64"/>
		<FORM kindOf="phono">tɕe nɯnɯ chɤzwa nɯnɯ ɯ-χcɤl ri</FORM>
	</S>
	<S id="S151">
		<AUDIO start="516.05" end="517.68"/>
		<FORM kindOf="phono">nɯnɯ ɕukhwi nɯ pjɯ́-wɣ-ta.</FORM>
	</S>
	<S id="S152">
		<AUDIO start="518.11" end="521.92"/>
		<FORM kindOf="phono">chɤzwa nɯnɯ ɕukhwi ɣɯ ɯ-mŋu ɯ-fsu mɯ-tu-zɣɯt ɲɯ-ra</FORM>
	</S>
	<S id="S153">
		<AUDIO start="522.37" end="526.09"/>
		<FORM kindOf="phono">ma tɕe tɤ-ala tɕe chɤzwa nɯnɯ araʁ ɯ-ŋgɯ pjɯ-ɕe  </FORM>
	</S>
	<S id="S154">
		<AUDIO start="526.09" end="528.49"/>
		<FORM kindOf="phono">tɕe nɯ araʁ nɯnɯ ɯ-spa nɯnɯ</FORM>
	</S>
	<S id="S155">
		<AUDIO start="528.86" end="530.22"/>
		<FORM kindOf="phono">ɯ-taʁ ri tɯŋgu ku-ta-nɯ</FORM>
	</S>
	<S id="S156">
		<AUDIO start="530.78" end="533.16"/>
		<FORM kindOf="phono">tɯthɯ ɣɯ ɯ-taʁ ri, ɯ-taʁ ri tɯŋgu ku-ta-nɯ tɕe</FORM>
	</S>
	<S id="S157">
		<AUDIO start="533.8" end="536.42"/>
		<FORM kindOf="phono">ɯ-qa nɯ kɯ-ɤmtɕoʁ kɯ-fse ci tu tɯŋgu nɯ</FORM>
	</S>
	<S id="S158">
		<AUDIO start="536.96" end="538.78"/>
		<FORM kindOf="phono">ɯ-qa ɯ-χcɤl ʑo ri kɯ-ɤmtɕoʁ tu tɕe,</FORM>
	</S>
	<S id="S159">
		<AUDIO start="539.28" end="543.93"/>
		<FORM kindOf="phono">tɕe nɯnɯ ɯ-taʁ taʁɟaz nɯnɯ, thɯ-kɯ-rŋu ɣɯ taʁɟaz kɤ-kɯ-ta nɯ pjɯ-χtɕi-nɯ. </FORM>
	</S>
	<S id="S160">
		<AUDIO start="544.33" end="545.89"/>
		<FORM kindOf="phono">ki tú-wɣ-stu tɕe pjɯ-χtɕi-nɯ tɕe tɕe </FORM>
	</S>
	<S id="S161">
		<AUDIO start="546.26" end="547.95"/>
		<FORM kindOf="phono">(taʁɟaz) pjɯ-ɴɢaʁ mɤ-kɯ-khɯ tu-βzu-nɯ</FORM>
	</S>
	<S id="S162">
		<AUDIO start="548.37" end="550.81"/>
		<FORM kindOf="phono">tɕe (tɯŋgu) nɯ pjɯ-χtɕi-nɯ tɕe nɯ pjɯ-ta-nɯ tɕe</FORM>
	</S>
	<S id="S163">
		<AUDIO start="551.12" end="553.78"/>
		<FORM kindOf="phono">ɯ-kɯ-ɤmtɕoʁ nɯ ɕukhwi ɯ-stu ʑo tu-z-nɯstu-nɯ</FORM>
	</S>
	<S id="S164">
		<AUDIO start="554.19" end="556.4"/>
		<FORM kindOf="phono">tɕe tɯthɯ ɣɯ ɯ-χcɤl nɯtɕu tu-z-nɤtɯɣ-nɯ </FORM>
	</S>
	<S id="S165">
		<AUDIO start="557.13" end="560.91"/>
		<FORM kindOf="phono">tɕe nɯnɯ ɯ-rkɯ nɯ qale mɤ-kɯ-ɕri tu-βzu-nɯ</FORM>
	</S>
	<S id="S166">
		<AUDIO start="561.5" end="563.44"/>
		<FORM kindOf="phono">tɕe tɯŋgu ɯ-ŋgɯ nɯtɕu tɯ-ci kú-wɣ-lɤt</FORM>
	</S>
	<S id="S167">
		<AUDIO start="564.22" end="566.23"/>
		<FORM kindOf="phono">tɕe tɯŋgu ɯ-ŋgɯ nɯtɕu li tɯ-ci kú-wɣ-lɤt</FORM>
	</S>
	<S id="S168">
		<AUDIO start="566.23" end="574.62"/>
		<FORM kindOf="phono">tɯŋgu ɣɯ ɯ-rkɯ nɯ, tɯthɯ ɣɯ ɯ-mŋu cho iɕqha tɯŋgu pɯ-kɤ-ta ɣɯ ɯ-rkɯ nɯnɯtɕu rɟɤdoʁ tɤfsɤri lú-wɣ-βzu.</FORM>
	</S>
	<S id="S169">
		<AUDIO start="575.18" end="579.34"/>
		<FORM kindOf="phono">tɕe nɯnɯ iɕqha nɯ thɤfkɤlɤɣi ɯ-ŋgɯ ri, tɤrcoʁ ɯ-ŋgɯ ri, nɯnɯ tú-wɣ-znɯslɯɣ.</FORM>
	</S>
	<S id="S170">
		<AUDIO start="579.34" end="584.27"/>
		<FORM kindOf="phono">tɕe (tɤrcoʁ kɯ-tu ɣɯ tɤfsɤri nɯ) tɤrcoʁ cho kɯ-tu nɯ nɯnɯ ɯ-rkɯ nɯ ku-sɯfskɤr-nɯ tɕe</FORM>
	</S>
	<S id="S171">
		<AUDIO start="584.67" end="588.06"/>
		<FORM kindOf="phono">qale mɤ-kɯ-ɕri, shuizhengqi mɤ-kɯ-nɯɬoʁ tu-sɤβzu-nɯ</FORM>
	</S>
	<S id="S172">
		<AUDIO start="588.51" end="591.07"/>
		<FORM kindOf="phono">tɕe smi chɯ́-wɣ-βlɯ tɕe tɕendɤre </FORM>
	</S>
	<S id="S173">
		<AUDIO start="591.42" end="593.62"/>
		<FORM kindOf="phono">ɯ-taʁ tɯŋgu ɣɯ ɯ-taʁ (ɯ-ŋgɯ) tɯ-ci nɯnɯ</FORM>
	</S>
	<S id="S174">
		<AUDIO start="594.07" end="595.39"/>
		<FORM kindOf="phono">ki tu-stu-nɯ nɯ-jaʁ pjɯ-ɣɤla-nɯ</FORM>
	</S>
	<S id="S175">
		<AUDIO start="595.39" end="600.02"/>
		<FORM kindOf="phono">tɕe ki tu-stu-nɯ tɕe tɯ-jaʁ ɯ-qhu kɯ-sɤɕke ʑo tɤ-aβzu tɕe tɕendɤre </FORM>
	</S>
	<S id="S176">
		<AUDIO start="600.48" end="604.52"/>
		<FORM kindOf="phono">tɯŋgu nɯ ɲɯ-mɟa-nɯ, tɯ-ci nɯ kɯmaʁ tu-rku-nɯ</FORM>
	</S>
	<S id="S177">
		<AUDIO start="605.3" end="607.25"/>
		<FORM kindOf="phono">tɕe nɯnɯ tu-mɟa-nɯ ri tɕe nɤki ɲɯŋu</FORM>
	</S>
	<S id="S178">
		<AUDIO start="607.25" end="610.72"/>
		<FORM kindOf="phono">iɕqha (ɕukhwi ɯ-ŋgɯ) ɯ-pa cha ɣɯ zhengqi nɯnɯ</FORM>
	</S>
	<S id="S179">
		<AUDIO start="611.06" end="614.31"/>
		<FORM kindOf="phono">tɕe nɯ tɯŋgu ɯ-qa nɯ pjɯ-nɯcɤm tɕe, ɕukhwi ɯ-ŋgɯ ri pjɯ-ɕe ɲɯ-ŋu</FORM>
	</S>
	<S id="S180">
		<AUDIO start="614.99" end="617.27"/>
		<FORM kindOf="phono">tɕe nɯnɯ baijiu tɕe araʁ tu-kɯ-ti ɲɯ-ŋu</FORM>
	</S>
	<S id="S181">
		<AUDIO start="618.08" end="620.17"/>
		<FORM kindOf="phono">tɕe nɯ araʁ nɯ kɯ-fse ɲɯ-sɤβzu-nɯ ɲɯ-ŋu</FORM>
	</S>
	<S id="S182">
		<AUDIO start="621.12" end="623.37"/>
		<FORM kindOf="phono">tɕeri iʑora kaojiu tu-ti-nɯ ɕti ma</FORM>
	</S>
	<S id="S183">
		<AUDIO start="623.94" end="626.07"/>
		<FORM kindOf="phono">baijiu tu-ti-nɯ maʁ</FORM>
	</S>
	<S id="S184">
		<AUDIO start="626.88" end="629.91"/>
		<FORM kindOf="phono">tɕe araʁ nɯ kɯ-fse ɲɯ-sɤβzu-nɯ</FORM>
	</S>
	<S id="S185">
		<AUDIO start="630.66" end="632.37"/>
		<FORM kindOf="phono">tɕe cha kɤ-βzu nɯ tu-stu-nɯ ɲɯ-ŋu</FORM>
	</S>
	<S id="S186">
		<AUDIO start="633.88" end="638.81"/>
		<FORM kindOf="phono">tɕendɤre phoŋ ɯ-ŋgɯ ri tu-rku-nɯ qhe tɕe mɤʑɯ pɯ-pɯ-tu qhe li ku-ta-nɯ qhe li nɯ tu-stu-nɯ</FORM>
	</S>
	<S id="S187">
		<AUDIO start="639.89" end="642.19"/>
		<FORM kindOf="phono">tɕe nɯnɯ tɯ-ɣjɤn kɤ-kɤ-ta nɯnɯ</FORM>
	</S>
	<S id="S188">
		<AUDIO start="642.59" end="645.3"/>
		<FORM kindOf="phono">ɯ-tɯ-dɤn mɯ-mɤ-pɯ-rtaʁ nɤ</FORM>
	</S>
	<S id="S189">
		<AUDIO start="645.3" end="647.17"/>
		<FORM kindOf="phono">nɤkinɯ ku-mnɤt-nɯ ra ŋgrɤl</FORM>
	</S>
	<S id="S190">
		<AUDIO start="648.19" end="651.69"/>
		<FORM kindOf="phono">nɯ maʁ qhe tɕe  li ku-nɤqɤʑa-nɯ qhe ku-βzu-nɯ qhe ku-ta-nɯ </FORM>
	</S>
	<S id="S191">
		<AUDIO start="652.51" end="654.24"/>
		<FORM kindOf="phono">tɕe nɯnɯ araʁ ŋu</FORM>
	</S>
	<S id="S192">
		<AUDIO start="655.6" end="658.09"/>
		<FORM kindOf="phono">tɕe kɯrɯ kɤ-βzu nɯ tu-stu-nɯ ŋu</FORM>
	</S>
</TEXT>