<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140512_YUFU_YU_MOGUI" xml:lang="jya">
	<HEADER>
		<TITLE>crdo-JYA_HIST140512_YUFU_YU_MOGUI</TITLE>
		<SOUNDFILE href="hist140512_yufu_yu_mogui.wav"/>
	</HEADER>
	<S id="S001">
		<AUDIO start="0.62" end="3.52"/>
		<FORM kindOf="phono">ki kɯ-nɯqaɟy cho ɬɤndʐi kɤ-ti ɯ-χpi ci ɣɤʑu.</FORM>
	</S>
	<S id="S002">
		<AUDIO start="3.92" end="8.67"/>
		<FORM kindOf="phono">tɕe kɯɕɯŋgɯ kɯɕɯŋgɯ tɕe, tɕendɤre kɯ-ɤrqhɯrqhi ʑo tshupa ci pjɤ-tu tɕe,</FORM>
	</S>
	<S id="S003">
		<AUDIO start="9.25" end="13.45"/>
		<FORM kindOf="phono">ɯnɯnɯ tɕu tɯ-tɯpɯ pjɤ-tu-nɯ tɕeri, nɤkinɯ, (pluriel)</FORM>
	</S>
	<S id="S004">
		<AUDIO start="13.89" end="18.06"/>
		<FORM kindOf="phono">qaɟy ntsɯ lu-tɕɤt-nɯ tɕe, tɕe nɯnɯ kɯ, nɤkinɯ, /chɯʑɣɤ/</FORM>
	</S>
	<S id="S005">
		<AUDIO start="18.06" end="20.11"/>
		<FORM kindOf="phono">kɤtsa ra chɯ-ʑɣɤsɯχsu-nɯ pjɤ-ŋu tɕeri,</FORM>
	</S>
	<S id="S006">
		<AUDIO start="20.17" end="21.44"/>
		<FORM kindOf="phono">kɤsta kɯmŋu pjɤ-tu-nɯ.</FORM>
	</S>
	<S id="S007">
		<AUDIO start="22.1" end="25.87"/>
		<FORM kindOf="phono">tɕendɤre nɯnɯ kɯ-nɯqaɟy tɤ-wa nɯnɯ rcanɯ,</FORM>
	</S>
	<S id="S008">
		<AUDIO start="26.26" end="33.99"/>
		<FORM kindOf="phono">tɕendɤre sɤskɯsku ʑo tu-nɯmtɕi tɕe, lu-fsoʁ ɕɯŋgɯ tɕe tɕendɤre kɯ-nɯqaɟy ntsɯ ju-ɕe pjɤ-ŋu.</FORM>
	</S>
	<S id="S009">
		<AUDIO start="34.56" end="37.86"/>
		<FORM kindOf="phono">tɕendɤre qaɟy ntsɯ ʑ-lu-tɕɤt pjɤ-ŋu tɕe, </FORM>
	</S>
	<S id="S010">
		<AUDIO start="37.86" end="41.54"/>
		<FORM kindOf="phono">ɯʑo kɯ, ɯʑo ɣɯ ɯ-khrɤt ɲɤ-nɯ-βzu tɕe, nɤkinɯ,</FORM>
	</S>
	<S id="S011">
		<AUDIO start="41.95" end="50.91"/>
		<FORM kindOf="phono">tɯ-sŋi tɕe nɤkinɯ iɕqha, qaɟy ɯ-sɤ-tɕɤt nɯnɯ kɯβdɤ-ɣjɤn ma chɯ-βde mɤ-kɯ-khɯ /tonɯ/ to-nɯ-βzu.</FORM>
	</S>
	<S id="S012">
		<AUDIO start="51.34" end="54.04"/>
		<FORM kindOf="phono">tɕe sɲikuku ʑo nɯ kɯβdɤ-ɣjɤn ntsɯ chɯ-βde pjɤ-ŋu.</FORM>
	</S>
	<S id="S013">
		<AUDIO start="54.35" end="56.76"/>
		<FORM kindOf="phono">tɕe tɕhi la-tɕɯ-tɕɤt nɯnɯ tu-ndza-nɯ pjɤ-ŋu. </FORM>
	</S>
	<S id="S014">
		<AUDIO start="57.54" end="60.75"/>
		<FORM kindOf="phono">tɕendɤre kɯ-ro nɯ tɯ-ɣjɤn ci nɤ mɯ-chɯ-lɤt pjɤ-ŋu.</FORM>
	</S>
	<S id="S015">
		<AUDIO start="61.41" end="66.17"/>
		<FORM kindOf="phono">tɕendɤre tɯ-xsoz tɕendɤre, li kɯ-nɯqaɟy nɯ li jo-ɣi tɕendɤre</FORM>
	</S>
	<S id="S016">
		<AUDIO start="66.6" end="68.74"/>
		<FORM kindOf="phono">rɟɤmtshu ɯ-rkɯ jo-ɣi tɕe,</FORM>
	</S>
	<S id="S017">
		<AUDIO start="69.13" end="70.93"/>
		<FORM kindOf="phono">kɯ-mɤku ci chɤ-lɤt tɕe, </FORM>
	</S>
	<S id="S018">
		<AUDIO start="71.35" end="76.55"/>
		<FORM kindOf="phono">kɯ-mɤku iɕqha, qaɟy ɣɯ ɯ-tshaʁ ɯ-thoʁ zɯ pjɤ-ta tɕe tɕe,</FORM>
	</S>
	<S id="S019">
		<AUDIO start="76.95" end="80.04"/>
		<FORM kindOf="phono">ɯ-yuwang nɯnɯ, nɯnɯ khrakhra nɯ chɤ-ɣɤrɤt</FORM>
	</S>
	<S id="S020">
		<AUDIO start="80.57" end="84.05"/>
		<FORM kindOf="phono">tɕeri nɤkinɯ, kɯ-mɤku tha-lɤt nɯnɯ tɕe tɕendɤre,</FORM>
	</S>
	<S id="S021">
		<AUDIO start="84.48" end="87.02"/>
		<FORM kindOf="phono">la-tɕɤt tɕendɤre, ɯ-tɯ-rʑi pjɤ-sɤre ʑo,</FORM>
	</S>
	<S id="S022">
		<AUDIO start="87.41" end="92.1"/>
		<FORM kindOf="phono">tɕendɤre kɯ-nɯqaɟy nɯ kɯ wuma ʑo qaɟy kɯ-wxti ci ko-ndo rca ɲɤ-sɯso ɲɯ-ŋu. (calque)</FORM>
	</S>
	<S id="S023">
		<AUDIO start="92.59" end="98.09"/>
		<FORM kindOf="phono">tɕeri nɯnɯ, nɤkinɯ, ɯ-khrakhra ɣɯ ɯ-ŋgɯ nɯtɕu, iɕqha nɯ,</FORM>
	</S>
	<S id="S024">
		<AUDIO start="98.3" end="100.42"/>
		<FORM kindOf="phono">pɯwɯ ɯ-ɕpɤβ ci lo-ɣi.</FORM>
	</S>
	<S id="S025">
		<AUDIO start="100.68" end="102.1"/>
		<FORM kindOf="phono">tɕe nɯnɯ pjɤ-ɕti.</FORM>
	</S>
	<S id="S026">
		<AUDIO start="102.56" end="107.79"/>
		<FORM kindOf="phono">tɕe li ci chɤ-lɤt tɕe tɕeri nɯnɯ, ʁnɯz nɯ chɤ-lɤt ri tɕe tɕendɤre,</FORM>
	</S>
	<S id="S027">
		<AUDIO start="108.15" end="113.52"/>
		<FORM kindOf="phono">nɯnɯ ɯ-khrakhra ɯ-ŋgɯ nɯtɕu iɕqha nɯ, tɕhorzi ɯ-ntɕhantɕhɯr tsuku lo-ɣi.</FORM>
	</S>
	<S id="S028">
		<AUDIO start="113.93" end="118.29"/>
		<FORM kindOf="phono">tɕe tɕhorzi ɣɯ pɯ-kɯ-ɴɢrɯ ɣɯ ɯ-ntɕhantɕhɯr tsuku lo-ɣi</FORM>
	</S>
	<S id="S029">
		<AUDIO start="118.29" end="123.48"/>
		<FORM kindOf="phono">χsɯ-ɣjɤn chɤ-lɤt nɯtɕu tɕe tɕendɤre, nɤkinɯ lo-ɣi (cataphore)</FORM>
	</S>
	<S id="S030">
		<AUDIO start="124.03" end="127.08"/>
		<FORM kindOf="phono">iɕqha nɯ, ɕɤrɯ mbɯmbe chondɤre sɯjno tsuku lo-ɣi.</FORM>
	</S>
	<S id="S031">
		<AUDIO start="127.89" end="134.0"/>
		<FORM kindOf="phono">tɕendɤre nɯ kɯ-nɯqaɟy rgɤtpu nɯ ɯ-sɯm tɕi mɯ-pjɤ-βdi matɕi mɯ-mɤ-ɲɯ-pe ʑo pjɤ-ɕti. </FORM>
	</S>
	<S id="S032">
		<AUDIO start="134.56" end="137.35"/>
		<FORM kindOf="phono">tɕendɤre kɯβde nɯ tha-lɤt ritɕe, tɕendɤre,</FORM>
	</S>
	<S id="S033">
		<AUDIO start="137.78" end="141.72"/>
		<FORM kindOf="phono">nɯnɯ khrakhra nɯ ɯ-tɯ-rʑi pjɤ-saχaʁ ʑo, qaɟy sɤ-tɕɤt nɯ.</FORM>
	</S>
	<S id="S034">
		<AUDIO start="142.16" end="146.18"/>
		<FORM kindOf="phono">tɕendɤre nɤkinɯ, lo-sɯxtshaʁ tɕe tɕendɤre ri, </FORM>
	</S>
	<S id="S035">
		<AUDIO start="147.45" end="150.68"/>
		<FORM kindOf="phono">maka tu-rɤɕi mɤ-kɤ-cha ʑo kɯ-rʑi pjɤ-ɕti tɕe tɕendɤre, </FORM>
	</S>
	<S id="S036">
		<AUDIO start="151.01" end="153.6"/>
		<FORM kindOf="phono">ɯ-ŋga jo-tɕɤt tɕendɤre tɯ-ci ɯ-ŋgɯ pjɤ-nɯmdar.</FORM>
	</S>
	<S id="S037">
		<AUDIO start="154.0" end="156.9"/>
		<FORM kindOf="phono">tɯ-ci ɯ-ŋgɯ pjɤ-nɯmdar tɕe tɕendɤre, iɕqha nɯ,</FORM>
	</S>
	<S id="S038">
		<AUDIO start="156.9" end="162.07"/>
		<FORM kindOf="phono">nɯ koʁmɯz nɤ yuwang nɯnɯ nɤki, ɯ-taʁ nɯtɕu to-tɕɤt,</FORM>
	</S>
	<S id="S039">
		<AUDIO start="162.07" end="163.47"/>
		<FORM kindOf="phono">tɯ-ci ɯ-rkɯ nɯtɕu to-tɕɤt.</FORM>
	</S>
	<S id="S040">
		<AUDIO start="163.82" end="169.06"/>
		<FORM kindOf="phono">tɕe to-rtoʁ ri ɯ-ŋgɯ nɯtɕu, nɤkinɯ, phoŋ ci iɕqha nɯ, </FORM>
	</S>
	<S id="S041">
		<AUDIO start="169.06" end="176.66"/>
		<FORM kindOf="phono">raʁ kɯ ɯ-fkaβ nɯ-kɤ-βzu kɯ, nɤkinɯ, thɯ-kɤ-sɯ-sti ci pjɤ-ŋu.</FORM>
	</S>
	<S id="S042">
		<AUDIO start="177.26" end="181.21"/>
		<FORM kindOf="phono">tɕendɤre nɤki, raʁ ɣɯ ɯ-phoŋ pjɤ-ŋu.</FORM>
	</S>
	<S id="S043">
		<AUDIO start="181.21" end="186.58"/>
		<FORM kindOf="phono">raʁ ɣɯ ɯ-fkaβ nɯ ɯ-taʁ nɯtɕu soluomen ɣɯ ɯ-mthɯmɤr nɯ /pjkɤr/ pjɤ-kɤ-ta-ci.</FORM>
	</S>
	<S id="S044">
		<AUDIO start="186.94" end="193.32"/>
		<FORM kindOf="phono">tɕe soluomen nɯ wuma ʑo, nɤkinɯ iɕqha nɯ, rɟɤlkhɤβ ci ɣɯ nɯ-rɟɤlpu pjɤ-ŋu tɕe,</FORM>
	</S>
	<S id="S045">
		<AUDIO start="193.32" end="195.5"/>
		<FORM kindOf="phono">ɯnɯnɯ ɣɯ ɯ-mthɯmɤr nɯ pjɤ-kɤ-ta-ci.</FORM>
	</S>
	<S id="S046">
		<AUDIO start="196.15" end="203.29"/>
		<FORM kindOf="phono">tɕendɤre kɯ-nɯqaɟy tɤ-wa nɯ kɯ, nɤki, mbrɯtɕɯ ɯ-pɯ to-tɕɤt tɕe iɕqha phoŋ ɯ-fkaβ nɯ to-sɯ-cɯ. (diminutive)</FORM>
	</S>
	<S id="S047">
		<AUDIO start="203.9" end="208.27"/>
		<FORM kindOf="phono">tɕe to-sɯ-cɯ ri, iɕqha nɯ, to-sɯ-cɯ tɕe tɕendɤre, iɕqha</FORM>
	</S>
	<S id="S048">
		<AUDIO start="208.27" end="210.18"/>
		<FORM kindOf="phono">phoŋ nɯnɯ ɯ-kɤlɤjme pjɤ-ɕthɯz ri,</FORM>
	</S>
	<S id="S049">
		<AUDIO start="210.7" end="213.51"/>
		<FORM kindOf="phono">tɕendɤre nɯ ɯ-ŋgɯ nɯtɕu, nɯ ma kɯ-tu pjɤ-me kɯ,</FORM>
	</S>
	<S id="S050">
		<AUDIO start="213.91" end="216.26"/>
		<FORM kindOf="phono">tɤ-khɯ kɯ-ɤrŋɯrŋi ʑo ci to-nɯ-ɬoʁ.</FORM>
	</S>
	<S id="S051">
		<AUDIO start="216.72" end="220.77"/>
		<FORM kindOf="phono">tɕe to-nɯ-ɬoʁ tɕe tɕendɤre tɤ-khɯ kɯ-ɤrŋɯrŋi nɯ to-nɯ-ɬoʁ tɕe</FORM>
	</S>
	<S id="S052">
		<AUDIO start="220.77" end="222.98"/>
		<FORM kindOf="phono">nɯɕɯmɯma ʑo to-kɤwɯwum-ci tɕe,</FORM>
	</S>
	<S id="S053">
		<AUDIO start="223.54" end="232.25"/>
		<FORM kindOf="phono">maka, nɤki, tɯrme rcanɯ, ɬɤndʐi rcanɯ, ɯ-phoŋbu kɯ-wxtɯ-wxti ci ʑo, tɯmɯnɤmkha ɯ-pa kɯ-ɤrndɤtsa ʑo kɯ-fse ci to-ɬoʁ </FORM>
	</S>
	<S id="S054">
		<AUDIO start="233.14" end="235.7"/>
		<FORM kindOf="phono">to-ɬoʁ tɕe tɕendɤre nɤkinɯ</FORM>
	</S>
	<S id="S055">
		<AUDIO start="235.7" end="239.45"/>
		<FORM kindOf="phono">kɯ-nɯqaɟy nɯ rcanɯ tɤ-scɤr kɯ tɕhi tu-fse ŋu ʑo mɯ-ɲɤ-nɯ-tso.</FORM>
	</S>
	<S id="S056">
		<AUDIO start="240.01" end="243.65"/>
		<FORM kindOf="phono">tɕendɤre nɯ jamar tɕe iɕqha ɬɤndʐi nɯ kɯ to-rɯɕmi </FORM>
	</S>
	<S id="S057">
		<AUDIO start="244.11" end="250.58"/>
		<FORM kindOf="phono">tɕe nɯnɯ, nɤki, kɤ-ʑɣɤsat ftɕaka tɤ-βze low!" to-ti ɲɯ-ŋu </FORM>
	</S>
	<S id="S058">
		<AUDIO start="250.58" end="255.8"/>
		<FORM kindOf="phono">"kɤ-ʑɣɤsɯsat ftɕaka tɤ-βze, kɤ-si ftɕaka tɤ-βze" to-ti </FORM>
	</S>
	<S id="S059">
		<AUDIO start="255.8" end="258.68"/>
		<FORM kindOf="phono">nɯ kɯ-nɯqaɟy nɯ kɯ "tɕhindʐa nɤʑo kɯ-sat-a ra ma,</FORM>
	</S>
	<S id="S060">
		<AUDIO start="259.12" end="260.91"/>
		<FORM kindOf="phono">aʑo tɕhi /kɯ/ mɯ-to-spa-t-a, </FORM>
	</S>
	<S id="S061">
		<AUDIO start="260.96" end="263.11"/>
		<FORM kindOf="phono">tɕhi mɤ-kɯ-pe to-nɤma-t-a ɲɯ-ŋu" to-ti.</FORM>
	</S>
	<S id="S062">
		<AUDIO start="263.65" end="268.02"/>
		<FORM kindOf="phono">tɕendɤre,  "aʑo, /nɤ/ nɤkinɯ, rɟɤmtshu ɯ-ŋgɯ zɯ pjɤ-tɯ-ɕe tɕe,  </FORM>
	</S>
	<S id="S063">
		<AUDIO start="268.35" end="270.72"/>
		<FORM kindOf="phono">tɤ-ta-tɕɤt tɕe nɤ-sroʁ kɤ-ri-t-a ɕti tɕe,</FORM>
	</S>
	<S id="S064">
		<AUDIO start="271.06" end="273.94"/>
		<FORM kindOf="phono">tɕe nɤʑo-sɯso ɲɯ-tɯ-nɯ-pe kɯ-khɯ tɤ-βzu-t-a ɕti tɕe (causative)</FORM>
	</S>
	<S id="S065">
		<AUDIO start="274.11" end="275.77"/>
		<FORM kindOf="phono">tɕhindʐa kɯ-sat-a ɲɯ-ra ?" to-ti.</FORM>
	</S>
	<S id="S066">
		<AUDIO start="276.52" end="279.22"/>
		<FORM kindOf="phono">tɕeri nɤkinɯ, ɬɤndʐi nɯ kɯ to-ti tɕe,</FORM>
	</S>
	<S id="S067">
		<AUDIO start="279.66" end="285.27"/>
		<FORM kindOf="phono">"aʑo nɯnɯ, iɕqha nɯ, kɯ-maʁ tɤ-kɯ-nɤma ɣɯ ɬɤndʐi ra ɣɯ </FORM>
	</S>
	<S id="S068">
		<AUDIO start="285.27" end="286.42"/>
		<FORM kindOf="phono">nɯ-kɯ-mna ŋu-a tɕe,</FORM>
	</S>
	<S id="S069">
		<AUDIO start="286.42" end="288.34"/>
		<FORM kindOf="phono">nɯra nɯ-ŋgɯ zɯ tɯ-rdoʁ nɯ ŋu-a tɕe,</FORM>
	</S>
	<S id="S070">
		<AUDIO start="288.73" end="291.13"/>
		<FORM kindOf="phono">kɯβde-ri-xpa ɕɯŋgɯ nɯtɕu tɕe, </FORM>
	</S>
	<S id="S071">
		<AUDIO start="291.48" end="294.61"/>
		<FORM kindOf="phono">aʑo chondɤre iɕqha suoluomen nɯnɯ tɤ-alɯlɤt-tɕi ri,</FORM>
	</S>
	<S id="S072">
		<AUDIO start="295.03" end="296.66"/>
		<FORM kindOf="phono">aʑo pɯ-nŋo-a tɕe tɕendɤre, </FORM>
	</S>
	<S id="S073">
		<AUDIO start="297.0" end="300.54"/>
		<FORM kindOf="phono">suoluomen nɯ kɯ aʑo kɯki phoŋ ɯ-ŋgɯ tɕe thɯ́-wɣ-rku-a ŋu,</FORM>
	</S>
	<S id="S074">
		<AUDIO start="300.68" end="304.45"/>
		<FORM kindOf="phono">ɯ-taʁ zɯ ɯʑo ɣɯ ɯ-mthɯmɤr ra tha-ta tɕe,</FORM>
	</S>
	<S id="S075">
		<AUDIO start="304.91" end="308.02"/>
		<FORM kindOf="phono">tɕendɤre, nɤki rɟɤmtshu ɯ-ŋgɯ thɯ́-wɣ-βde-a ŋu tɕe,</FORM>
	</S>
	<S id="S076">
		<AUDIO start="308.4" end="313.82"/>
		<FORM kindOf="phono">aʑo nɯtɕu, nɤkinɯ, nɤki, phoŋ ɯ-ŋgɯ thɯ́-wɣ-rku-a nɯtɕu,</FORM>
	</S>
	<S id="S077">
		<AUDIO start="314.2" end="317.78"/>
		<FORM kindOf="phono">nɤki, ɣurʑa-xpa tɤ-tsu tɕe, aʑo kɯjŋu pɯ-ta-t-a tɕe,</FORM>
	</S>
	<S id="S078">
		<AUDIO start="318.16" end="321.93"/>
		<FORM kindOf="phono">nɯnɯ aʑo, nɤkinɯ, a-kɯ-fsraŋ pɯ-pɯ-tu nɤ,</FORM>
	</S>
	<S id="S079">
		<AUDIO start="322.22" end="323.88"/>
		<FORM kindOf="phono">kɤ-tɕɤt kɯ-cha pɯ-pɯ-tu nɤ,</FORM>
	</S>
	<S id="S080">
		<AUDIO start="324.32" end="332.05"/>
		<FORM kindOf="phono">aʑo kɯ, ɯʑo kɯ maka kɤ-ntɕhoz mɤ-kɯ-ɤrɕo kɯ-fse ʑo tɯrɟɯ laχtɕha ɯʑo ɣɯ tu-ɣɤte-a jɤɣ" </FORM>
	</S>
	<S id="S081">
		<AUDIO start="332.5" end="334.95"/>
		<FORM kindOf="phono">tɕeri tɤ-tɯt-a pɯ-ŋu ri, </FORM>
	</S>
	<S id="S082">
		<AUDIO start="335.46" end="339.92"/>
		<FORM kindOf="phono">tɕeri ɣurʑa-xpa tɤ-tsu ri, nɯnɯ a-kɯ-fsraŋ pɯ-me." to-ti.</FORM>
	</S>
	<S id="S083">
		<AUDIO start="340.37" end="344.56"/>
		<FORM kindOf="phono">tɕendɤre ʁnɯ-ri-xpa tɤ-tsu-a tɕe tɕe li kɯjŋu pɯ-ta-t-a tɕe,</FORM>
	</S>
	<S id="S084">
		<AUDIO start="344.94" end="347.65"/>
		<FORM kindOf="phono">"ɕɯ kɯ aʑo /ɣɯ/, nɤki, a-kɯ-tɕɤt kɯ-cha nɯ, </FORM>
	</S>
	<S id="S085">
		<AUDIO start="347.97" end="360.96"/>
		<FORM kindOf="phono">tɕendɤre ɯʑo kɯ, nɤki iɕqha, sɤtɕha ɯ-pa nɯnɯtɕu li iɕqha tɯrɟɯ laχtɕha kɯ-kɤ-rku ʑo nɯnɯ, nɤkinɯ, ɯʑo ɣɯ tu-ɣɤte-a jɤɣ" tɤ-tɯt-a tɕe,</FORM>
	</S>
	<S id="S086">
		<AUDIO start="361.23" end="363.51"/>
		<FORM kindOf="phono">nɯ kɯnɤ, a-kɯ-qur, a-kɯ-fsraŋ pɯ-me.</FORM>
	</S>
	<S id="S087">
		<AUDIO start="363.98" end="368.45"/>
		<FORM kindOf="phono">tɕendɤre χsɯ-ri-xpa tɤ-tsu tɕe, li kɯjŋu pɯ-ta-t-a tɕe,</FORM>
	</S>
	<S id="S088">
		<AUDIO start="368.45" end="376.91"/>
		<FORM kindOf="phono">"ɕu kɯ aʑo a-tɤ-kɯ-tɕɤt nɯ ɣɯ ɯ-kɤ-sɯso nɯnɯ χsɯ-tɯphu tu-ste-a cha-a, pjɯ-ɣɤŋgri-a jɤɣ" tɤ-tɯt-a ri,</FORM>
	</S>
	<S id="S089">
		<AUDIO start="377.27" end="379.28"/>
		<FORM kindOf="phono">li /a-kɤ-/ a-kɯ-tɕɤt pɯ-me. </FORM>
	</S>
	<S id="S090">
		<AUDIO start="379.98" end="385.12"/>
		<FORM kindOf="phono">tɕendɤre tɤ-sɤmbrɯ-a tɕe, tɕendɤre li kɯjŋu pɯ-ta-t-a tɕe, nɤkinɯ,</FORM>
	</S>
	<S id="S091">
		<AUDIO start="385.63" end="388.18"/>
		<FORM kindOf="phono">kɯβdɤsqɯ-xpa tɤ-tsu-a ɯ-qhu tɕe,</FORM>
	</S>
	<S id="S092">
		<AUDIO start="388.56" end="390.18"/>
		<FORM kindOf="phono">nɯnɯ a-kɯ-fsraŋ pɯ-pɯ-tu nɤ, </FORM>
	</S>
	<S id="S093">
		<AUDIO start="390.18" end="393.16"/>
		<FORM kindOf="phono">tu-tɯ-tɕɤt ʑo tɕe aʑo kɯnɤ pjɯ-sat-a ŋu,</FORM>
	</S>
	<S id="S094">
		<AUDIO start="393.16" end="394.49"/>
		<FORM kindOf="phono">/tutɯ-/ tɤ-tɯt-a ŋu tɕe,</FORM>
	</S>
	<S id="S095">
		<AUDIO start="394.87" end="397.33"/>
		<FORM kindOf="phono">nɤʑo iɕqha lɤzŋɤntɕɤn ɲɯ-tɯ-ŋu tɕe, </FORM>
	</S>
	<S id="S096">
		<AUDIO start="397.33" end="399.09"/>
		<FORM kindOf="phono">nɯ nɤʑo ɲɤ-tɯ-nɤtɯɣ" to-ti.</FORM>
	</S>
	<S id="S097">
		<AUDIO start="400.04" end="405.91"/>
		<FORM kindOf="phono">tɕendɤre kɯ-nɯqaɟy nɯ kɯ "aʑo nɤʑo nɤʑo-sɯso kɯ kɤ-nɯ-pa kɯ-khɯ tɤ-sɤβzu-t-a </FORM>
	</S>
	<S id="S098">
		<AUDIO start="406.18" end="409.59"/>
		<FORM kindOf="phono">tɕhindʐa aʑo, nɯnɯ tɕe, nɯ kɯ-pe tu-βze-a li </FORM>
	</S>
	<S id="S099">
		<AUDIO start="409.88" end="413.4"/>
		<FORM kindOf="phono">nɯnɯ a-taʁ tɕe kɯ-ŋɤn tɯ-nɤme ɲɯ-ra" to-ti ɲɯ-ŋu ri,</FORM>
	</S>
	<S id="S100">
		<AUDIO start="413.4" end="414.73"/>
		<FORM kindOf="phono">nɯnɯ ɬɤndʐi nɯ kɯ to-ti tɕe,</FORM>
	</S>
	<S id="S101">
		<AUDIO start="415.08" end="419.26"/>
		<FORM kindOf="phono">"aʑo tɕe tɕendɤre,  tɤ-tɯt-a nɯ tu-fse kɯ-ra ɕti tɕe,</FORM>
	</S>
	<S id="S102">
		<AUDIO start="419.64" end="422.35"/>
		<FORM kindOf="phono">tɕe maka nɤʑo pjɯ-tɯ-si ra ma mɤ-khɯ" to-ti.</FORM>
	</S>
	<S id="S103">
		<AUDIO start="423.06" end="427.48"/>
		<FORM kindOf="phono">tɕendɤre nɯ rgɤtpu nɯnɯ ci chɤ-rɯsɯso tɕe to-ti:</FORM>
	</S>
	<S id="S104">
		<AUDIO start="427.48" end="431.41"/>
		<FORM kindOf="phono">"qhendɤre, aʑo mɤlɤn ʑo pjɯ-si-a tɤ-ra tɤ-ŋu tɕe,</FORM>
	</S>
	<S id="S105">
		<AUDIO start="431.68" end="433.33"/>
		<FORM kindOf="phono">tɕe aʑo a-kɤ-ti me tɕeri,</FORM>
	</S>
	<S id="S106">
		<AUDIO start="433.7" end="436.53"/>
		<FORM kindOf="phono">aʑo a-kɤ-ti ci tu tɕe, nɤkinɯ, </FORM>
	</S>
	<S id="S107">
		<AUDIO start="436.53" end="439.15"/>
		<FORM kindOf="phono">aʑo maka mɯ́j-tso-a tɕe, nɤkinɯ,</FORM>
	</S>
	<S id="S108">
		<AUDIO start="439.54" end="445.07"/>
		<FORM kindOf="phono">kɯsthɯci phoŋ kɯ-xtɕi ɯ-ŋgɯ nɯtɕu nɤʑo kɯsthɯci kɯ-wxti, nɤ-phoŋbu kɯ-wxti nɯ kɯ-xtɕhɯt nɯ </FORM>
	</S>
	<S id="S109">
		<AUDIO start="445.75" end="449.33"/>
		<FORM kindOf="phono">nɯnɯ ɣɯ, maka ʑgrɯɣ ʑo tu-kɯ-nɯkhramba ɕti" to-ti. (kɯ? 730)</FORM>
	</S>
	<S id="S110">
		<AUDIO start="450.13" end="457.38"/>
		<FORM kindOf="phono">iɕqha ɬɤndʐi nɯ kɯ "nɯnɯ mɯ-mɤ-ɲɯ-kɯ-nɤstu-a qhe jɤɣ tɕe, nɤkinɯ,</FORM>
	</S>
	<S id="S111">
		<AUDIO start="458.21" end="462.98"/>
		<FORM kindOf="phono">kɯsthɯci kɯ-wxti nɯ nɯnɯ phoŋ ɯ-ŋgɯ nɯ tɕu pɯ-arku-a nɯ mɯ́j-tɯ-stu ɲɯ-ŋu tɕe" (passive)</FORM>
	</S>
	<S id="S112">
		<AUDIO start="463.6" end="468.3"/>
		<FORM kindOf="phono">tɕendɤre nɤki, "mɯ́j-kɯ-nɤstu-a ɣe" to-ti ɲɯ-ŋu ri,</FORM>
	</S>
	<S id="S113">
		<AUDIO start="468.72" end="474.96"/>
		<FORM kindOf="phono">tɕeri iɕqha nɯ, rgɤtpu nɯ kɯ "nɯnɯ aʑo koŋla ʑo a-mɲaʁ kɯ ʑo mɯ-mɤ-pa-mto qhe,</FORM>
	</S>
	<S id="S114">
		<AUDIO start="475.28" end="478.45"/>
		<FORM kindOf="phono">maka nɯ maʁ nɤ mɤ-stu-a" to-ti.</FORM>
	</S>
	<S id="S115">
		<AUDIO start="478.73" end="481.05"/>
		<FORM kindOf="phono">tɕendɤre ɬɤndʐi nɯ kɯ "o, jɤɣ tɕe,</FORM>
	</S>
	<S id="S116">
		<AUDIO start="481.45" end="485.25"/>
		<FORM kindOf="phono">tɕendɤre koŋla ʑo, nɤkinɯ, pjɯ-ta-sɯmto" to-ti.</FORM>
	</S>
	<S id="S117">
		<AUDIO start="485.64" end="488.94"/>
		<FORM kindOf="phono">tɕendɤre iɕqha nɯ, "pjɯ-ta-sɯmto" to-ti tɕe,</FORM>
	</S>
	<S id="S118">
		<AUDIO start="488.94" end="491.5"/>
		<FORM kindOf="phono">tɕe ɬɤndʐi nɯ nɯɕɯmɯma ʑo ɲɤ-ʑɣɤβzɟɯr tɕe</FORM>
	</S>
	<S id="S119">
		<AUDIO start="491.98" end="493.66"/>
		<FORM kindOf="phono">nɤki, tɤ-khɯ ɲɤ-ʑɣɤsɤpa.</FORM>
	</S>
	<S id="S120">
		<AUDIO start="494.26" end="495.66"/>
		<FORM kindOf="phono">tɤ-khɯ ɲɤ-ʑɣɤsɤpa qhe </FORM>
	</S>
	<S id="S121">
		<AUDIO start="495.66" end="498.0"/>
		<FORM kindOf="phono">tɕendɤre iɕqha phoŋ ɯ-ŋgɯ nɯtɕu chɤ-ɕe.</FORM>
	</S>
	<S id="S122">
		<AUDIO start="498.66" end="504.33"/>
		<FORM kindOf="phono">tɕe phoŋ ɯ-ŋgɯ nɯtɕu chɤ-ɕe tɕe tɕe iɕqha tɤ-khɯ ra lonba ʑo phoŋ ɯ-ŋgɯ thɯ-ari-nɯ ʑo tɕe tɕendɤre,</FORM>
	</S>
	<S id="S123">
		<AUDIO start="504.74" end="511.57"/>
		<FORM kindOf="phono">iɕqha rgɤtpu nɯ kɯ nɯɕɯmɯma ʑo iɕqha, raʁ ɣɯ tɤ-fkaβ nɯ kɯ iɕqha raʁ ɯ-phoŋ nɯnɯ chɤ-sɯ-fkaβ.</FORM>
	</S>
	<S id="S124">
		<AUDIO start="511.95" end="517.64"/>
		<FORM kindOf="phono">tɕendɤre, iɕqha ɬɤndʐi nɯ li, nɤki, nɯnɯ phoŋ ɯ-ŋgɯ nɯtɕu chɤ-ɕe pjɤ-ra.</FORM>
	</S>
	<S id="S125">
		<AUDIO start="518.37" end="523.43"/>
		<FORM kindOf="phono">tɕendɤre, nɤkinɯ rgɤtpu nɯ kɯ-ɕqrɯ-ɕqraʁ ci pjɤ-ɕti tɕe tɕendɤre,</FORM>
	</S>
	<S id="S126">
		<AUDIO start="523.81" end="525.51"/>
		<FORM kindOf="phono">ɯʑo kɯ ɯ-sroʁ ko-nɯ-ri ɲɯ-ŋu (autoben)</FORM>
	</S>
	<S id="S127">
		<AUDIO start="526.4" end="527.16"/>
		<FORM kindOf="phono">tɕe pjɤ-jɤɣ.</FORM>
	</S>
</TEXT>