<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-22-KUMPGA" xml:lang="jya">
	<HEADER>
		<TITLE>crdo-JYA_HIST-22-KUMPGA</TITLE>
		<SOUNDFILE href="hist-22-kumpGa.wav"/>
	</HEADER>
	<S id="S001">
		<AUDIO start="0.17" end="4.24"/>
		<FORM kindOf="phono">﻿iʑora nɤki, iɕqha pɯ-fɕɤt-ti nɯra, sɯŋgɯ ku-nɯ-rɤʑi-nɯ ɕti.</FORM>
	</S>
	<S id="S002">
		<AUDIO start="4.91" end="6.12"/>
		<FORM kindOf="phono">kumpɣa kɤ-ti ci tu tɕe,</FORM>
	</S>
	<S id="S003">
		<AUDIO start="6.12" end="9.62"/>
		<FORM kindOf="phono">kumpɣa nɯnɯ tɕe kɯm ɯ-rkɯ zɯ pɣa kɯ-tu kɤ-ti ɲɯ-ŋu tɕe,</FORM>
	</S>
	<S id="S004">
		<AUDIO start="10.1" end="12.63"/>
		<FORM kindOf="phono">ɯnɯnɯ tɕe, tɯrme tɯʑo chɯ-kɤ-nɯ-χsu ŋu </FORM>
	</S>
	<S id="S005">
		<AUDIO start="12.82" end="19.27"/>
		<FORM kindOf="phono">tɕe nɯnɯ jiaqin ŋu. ma nɯnɯ iɕqha nɯ, kumpɣa ci tu tɕe, </FORM>
	</S>
	<S id="S006">
		<AUDIO start="19.35" end="24.43"/>
		<FORM kindOf="phono">nɯnɯ kumpɣa nɯnɯ ɯ-mdoʁ nɯ mɤ-fse mɤ-raŋ ʑo me </FORM>
	</S>
	<S id="S007">
		<AUDIO start="24.43" end="27.44"/>
		<FORM kindOf="phono">tɕe kumpɣa mu nɯnɯ tɕe, nɤkinɯ,</FORM>
	</S>
	<S id="S008">
		<AUDIO start="27.8" end="30.18"/>
		<FORM kindOf="phono">tɕetu ɯ-rwarwa nɯra xtɕi.</FORM>
	</S>
	<S id="S009">
		<AUDIO start="30.62" end="34.07"/>
		<FORM kindOf="phono">xtɕi cho ndɯβ, tɕe nɯ ɣɯrni ʑo</FORM>
	</S>
	<S id="S010">
		<AUDIO start="34.78" end="39.41"/>
		<FORM kindOf="phono">tɕe nɤki ki kɯ-fse ɯ-rqopa nɯnɯ pjɯ-kɯ-ɴqoʁ nɯ me.</FORM>
	</S>
	<S id="S011">
		<AUDIO start="40.25" end="41.72"/>
		<FORM kindOf="phono">ma nɯnɯ kumpɣa mu ŋu.</FORM>
	</S>
	<S id="S012">
		<AUDIO start="42.28" end="45.12"/>
		<FORM kindOf="phono">tɕe kumpɣa mu nɯnɯ wuma ʑo ʑo sthɯci chɯ-wxti mɤ-cha.</FORM>
	</S>
	<S id="S013">
		<AUDIO start="45.78" end="48.01"/>
		<FORM kindOf="phono">stu ʑo kɯ-wxti nɯ shiwujin kɯ-fse,</FORM>
	</S>
	<S id="S014">
		<AUDIO start="48.38" end="51.49"/>
		<FORM kindOf="phono">kɯβde-tɯrpa kɯmŋu-tɯrpa jamar ma tu-zɣɯt mɤ-cha ma</FORM>
	</S>
	<S id="S015">
		<AUDIO start="51.96" end="55.18"/>
		<FORM kindOf="phono">tɕe pjɯ́-wɣ-χsu tɕe χsɯ-sla jamar pjɯ́-wɣ-χsu </FORM>
	</S>
	<S id="S016">
		<AUDIO start="55.58" end="58.76"/>
		<FORM kindOf="phono">nɯ-ʁaʁ, tɤ-ŋgɯm nɯ ɲɯ́-wɣ-sɯɣʁaʁ tɕe nɯ nɯ-ʁaʁ ɯ-qhu </FORM>
	</S>
	<S id="S017">
		<AUDIO start="59.11" end="61.26"/>
		<FORM kindOf="phono">χsɯ-sla jamar tɤ-tsu tɕe tɕendɤre </FORM>
	</S>
	<S id="S018">
		<AUDIO start="61.26" end="66.37"/>
		<FORM kindOf="phono">tɕe tɕetu rwarwa ra ɲɯ-ɣɯrni tsɣaʁtsɣaʁ ʑo ki ɯ-mɲaʁ ɯ-rkɯ cho  ɯ-rna kɯ-fse nɯra (ideoph)</FORM>
	</S>
	<S id="S019">
		<AUDIO start="66.77" end="70.17"/>
		<FORM kindOf="phono">mɤʑɯ ʑo ɲɯ-ɣɯrni ŋu tɕe nɯ tɕu tɕe tɕe ʑatsa rɤŋgɯm tu-pe ŋu.</FORM>
	</S>
	<S id="S020">
		<AUDIO start="70.17" end="75.4"/>
		<FORM kindOf="phono">nɯ tɕu tɕe tɕe nɤkinɯ, tɕe ɯ-kɤ-ti ra kɯnɤ mɤ-naχtɕɯɣ ma </FORM>
	</S>
	<S id="S021">
		<AUDIO start="75.4" end="78.79"/>
		<FORM kindOf="phono">nɤki, xtɕi-nɯ ri tɕe, tɕri nɤ tɕri tu-ti-nɯ ŋu ri </FORM>
	</S>
	<S id="S022">
		<AUDIO start="78.79" end="81.3"/>
		<FORM kindOf="phono">thɯ-wxti tsa tɕe qrotnɤqrot tu-ti-nɯ ŋu tɕe tɕe nɯnɯ </FORM>
	</S>
	<S id="S023">
		<AUDIO start="81.66" end="86.43"/>
		<FORM kindOf="phono">kumpɣa mu ŋu tɕe, nɯnɯ tɕe nɯra nɯ-ɣɯrni ri ɯ-qhu ʑatsa ritɕi</FORM>
	</S>
	<S id="S024">
		<AUDIO start="86.43" end="87.79"/>
		<FORM kindOf="phono">tɕe tɯ-rɤŋgɯm chɯ-ʑe ŋu.</FORM>
	</S>
	<S id="S025">
		<AUDIO start="88.26" end="91.99"/>
		<FORM kindOf="phono">kumpɣa mu nɯ, kumpɣa phu kɯ-tu kɯ-rɤŋgɯm tɕi tu,</FORM>
	</S>
	<S id="S026">
		<AUDIO start="91.99" end="93.96"/>
		<FORM kindOf="phono">phu kɯ-me kɯ-rɤŋgɯm tɕi tu.</FORM>
	</S>
	<S id="S027">
		<AUDIO start="94.61" end="98.47"/>
		<FORM kindOf="phono">nɤkinɯ, qaj ɲɯ́-wɣ-mbi tɕe cho jima ra ɲɯ́-wɣ-mbi qhe tɕe nɯ</FORM>
	</S>
	<S id="S028">
		<AUDIO start="98.81" end="102.36"/>
		<FORM kindOf="phono">chɯ-rɤŋgɯm ɣɯ ɯ-rɤɣ nɯ jɤ-azɣɯt qhe tɕe chɯ-nɯ-rɤŋgɯm ɕti.</FORM>
	</S>
	<S id="S029">
		<AUDIO start="103.07" end="107.79"/>
		<FORM kindOf="phono">tɕe nɯnɯ kumpɣamu nɯ, ʁnɯ-sŋi tɕe ci kɯ-rɤŋgɯm ɣɤʑu,</FORM>
	</S>
	<S id="S030">
		<AUDIO start="107.79" end="110.04"/>
		<FORM kindOf="phono">χsɯ-sŋi jamar tɕe ci ma mɤ-kɯ-rɤŋgɯm ɣɤʑu</FORM>
	</S>
	<S id="S031">
		<AUDIO start="110.41" end="112.9"/>
		<FORM kindOf="phono">ɯnɯ kɯ-fse nɯnɯ tɤ-rʑaʁ kɯ-rɲɟi ɲɯ-rɤŋgɯm.</FORM>
	</S>
	<S id="S032">
		<AUDIO start="113.46" end="116.55"/>
		<FORM kindOf="phono">sɲɯkuku ʑo tɤ-ŋgɯm tɯ-rdoʁ ntsɯ chɯ-kɯ-lɤt ci ɣɤʑu tɕe.</FORM>
	</S>
	<S id="S033">
		<AUDIO start="116.95" end="120.45"/>
		<FORM kindOf="phono">ɯnɯnɯ tɕe tɯ-sla jamar tha-lɤt /nɤ/ qhe tu-nɯ-na ɲɯ-ŋu </FORM>
	</S>
	<S id="S034">
		<AUDIO start="121.09" end="125.7"/>
		<FORM kindOf="phono">tɕe tu-nɯna qhe nɯnɯ tɤ-rʑaʁ kɯ-zri tsa ci tu-nɯna nɯ ɯ-qhu ri qhe </FORM>
	</S>
	<S id="S035">
		<AUDIO start="125.7" end="127.99"/>
		<FORM kindOf="phono">li nɯ kóʁmɯz nɤ li tɯ-rɤŋgɯm chɯ-ʑe ɲɯ-ŋu</FORM>
	</S>
	<S id="S036">
		<AUDIO start="128.61" end="132.11"/>
		<FORM kindOf="phono">tɕe ftɕar tɕe wuma ʑo ɲɯ-rɤŋgɯm qartsɯ tɕe kɯ-dɤn mɯ́j-rɤŋgɯm</FORM>
	</S>
	<S id="S037">
		<AUDIO start="132.48" end="133.25"/>
		<FORM kindOf="phono">ma ɲɯ-mɯɕtaʁ.</FORM>
	</S>
	<S id="S038">
		<AUDIO start="133.64" end="135.42"/>
		<FORM kindOf="phono">tɕe nɯnɯ kumpɣamu ŋu.</FORM>
	</S>
	<S id="S039">
		<AUDIO start="135.95" end="141.92"/>
		<FORM kindOf="phono">tɕe kumpɣa kɯnɤ ɯ-mdoʁ rcanɯ, mɤ-fse mɤ-raŋ ʑo me</FORM>
	</S>
	<S id="S040">
		<AUDIO start="141.92" end="145.44"/>
		<FORM kindOf="phono">nɯ ʑo ŋu kɤ-ti, kɯ-rɤsta me. </FORM>
	</S>
	<S id="S041">
		<AUDIO start="145.44" end="149.77"/>
		<FORM kindOf="phono">ma ɯʑo kɯ-ŋu nɯ kɯ mɯ́j-nɤsci ri ɯciqa ʑaka ɯ-mdoʁ ɣɤʑu.</FORM>
	</S>
	<S id="S042">
		<AUDIO start="149.77" end="153.14"/>
		<FORM kindOf="phono">kumpɣa phu nɯ tɕe tɕendɤre, nɤkinɯ, mpɕɤr.</FORM>
	</S>
	<S id="S043">
		<AUDIO start="153.77" end="157.57"/>
		<FORM kindOf="phono">tɕe ɯ-muj nɯra wuma ʑo mpɕɤr tɕe ɯ-rqopa ɯ-mke nɯra,</FORM>
	</S>
	<S id="S044">
		<AUDIO start="157.57" end="161.56"/>
		<FORM kindOf="phono">ɯ-muj nɯra koŋla ʑo mpɕɤr tɕe a-pɯ-ŋu,  rmɤβja ɣɯ tsa fse wo.</FORM>
	</S>
	<S id="S045">
		<AUDIO start="162.17" end="165.43"/>
		<FORM kindOf="phono">ma ri ɯ-jme nɯnɯ kɯ-ɲɯ-ɲaʁ ʑo ŋu.</FORM>
	</S>
	<S id="S046">
		<AUDIO start="165.43" end="168.48"/>
		<FORM kindOf="phono">kɯ-ɲɯ-ɲaʁ ʑo tɕe nɯ ɯ-jme ɣɯ ɯ-muj nɯ ɲɯ-zri.</FORM>
	</S>
	<S id="S047">
		<AUDIO start="169.05" end="172.28"/>
		<FORM kindOf="phono">ɲɯ-zri qhe ɯ-taʁ ri tu-ɕe qhe ʑɯrɯʑɤri qhe pjɯ-ɴqoʁ kɯ-fse qhe</FORM>
	</S>
	<S id="S048">
		<AUDIO start="172.72" end="175.08"/>
		<FORM kindOf="phono">nɯ kɯ-fse ŋu tɕe, ɯ-βri ra nɤmbju ʑo tɕe,</FORM>
	</S>
	<S id="S049">
		<AUDIO start="175.55" end="177.81"/>
		<FORM kindOf="phono">kɯ-ɤɣɯrnɯɕɯr kɯ-fse kɯ-qarŋe kɯ-fse,</FORM>
	</S>
	<S id="S050">
		<AUDIO start="178.26" end="181.49"/>
		<FORM kindOf="phono">ɲɯ-ɤtʂoʁloʁ tɕe, nɯ ɯ-mdoʁ wuma ʑo ɲɯ-mpɕɤr.</FORM>
	</S>
	<S id="S051">
		<AUDIO start="182.17" end="187.58"/>
		<FORM kindOf="phono">ma, nɯ-mi nɯnɯra kɯnɤ li nɯ-muj ɯ-mdoʁ a-mɤ-pɯ-naχtɕɯɣ qhe </FORM>
	</S>
	<S id="S052">
		<AUDIO start="187.58" end="189.95"/>
		<FORM kindOf="phono">nɯ-mi nɯra ɯ-mdoʁ kɯnɤ li mɯ́j-naχtɕɯɣ.</FORM>
	</S>
	<S id="S053">
		<AUDIO start="190.61" end="192.6"/>
		<FORM kindOf="phono">ma nɯnɯ kumpɣa phu ŋu tɕe,</FORM>
	</S>
	<S id="S054">
		<AUDIO start="192.95" end="195.38"/>
		<FORM kindOf="phono">kumpɣa phu nɯ kɯnɤ chɯ́-wɣ-χsu, </FORM>
	</S>
	<S id="S055">
		<AUDIO start="195.38" end="199.27"/>
		<FORM kindOf="phono">nɯ-ʁaʁ ɯ-qhu χsɯ-sla jamar tɤ-tsu ri tɕe tɕe tɯ-mbri tu-ʑe ɲɯ-ŋu.</FORM>
	</S>
	<S id="S056">
		<AUDIO start="199.76" end="203.63"/>
		<FORM kindOf="phono">tɕe nɯ tɯtɯrca tu-kɯ-ʁaʁ nɯ kumpɣaphu nɯnɯ tɤ-mbri tɕe</FORM>
	</S>
	<S id="S057">
		<AUDIO start="204.0" end="207.1"/>
		<FORM kindOf="phono">tɕe nɤki, soz tɯmtɕi ri ci tu-mbri.</FORM>
	</S>
	<S id="S058">
		<AUDIO start="207.46" end="208.85"/>
		<FORM kindOf="phono">saχsɯ ri ci tu-mbri,</FORM>
	</S>
	<S id="S059">
		<AUDIO start="209.3" end="211.79"/>
		<FORM kindOf="phono">tɕe ɕɤχcɤl ʑo ri tu-kɯ-mbri ci ɣɤʑu.</FORM>
	</S>
	<S id="S060">
		<AUDIO start="212.3" end="215.54"/>
		<FORM kindOf="phono">ma nɯnɯ mɤʑɯ lu-fsoʁ ɕɯŋgɯ ri ci tu-mbri ɲɯ-ŋu tɕe,</FORM>
	</S>
	<S id="S061">
		<AUDIO start="215.91" end="217.7"/>
		<FORM kindOf="phono">kɯɕɯŋgɯ tɕe tɯtshot pɯ-me tɕe,</FORM>
	</S>
	<S id="S062">
		<AUDIO start="218.02" end="221.64"/>
		<FORM kindOf="phono">kɤ-nɯmtɕi kɯ-ra ra tɕe nɯ kumpɣa tɤ-mbri nɯnɯ ɲɯ-sɤŋo-nɯ</FORM>
	</S>
	<S id="S063">
		<AUDIO start="222.06" end="224.39"/>
		<FORM kindOf="phono">tɕe nɯ tɤ-mbri tɕe tu-rɤru-nɯ pɯ-ŋgrɤl ma</FORM>
	</S>
	<S id="S064">
		<AUDIO start="224.85" end="226.16"/>
		<FORM kindOf="phono">nɯ kumpɣaphu ŋu.</FORM>
	</S>
	<S id="S065">
		<AUDIO start="226.67" end="231.7"/>
		<FORM kindOf="phono">kumpɣaphu nɯ wxti tɕe nɯnɯ kɯɕnɯ-tɯrpa kɯrcɤ-tɯrpa jamar chɯ-zɣɯt ɲɯ-cha.</FORM>
	</S>
	<S id="S066">
		<AUDIO start="232.18" end="235.51"/>
		<FORM kindOf="phono">kumpɣaphu nɯ tɯ-mbri ta-ʑa ri tɕe tɕe, nɤkinɯ</FORM>
	</S>
	<S id="S067">
		<AUDIO start="235.51" end="238.25"/>
		<FORM kindOf="phono">kɯ-mɤku tu-mbri-nɯ tɕe ɯ-rqo nɯ mɯ́j-khɯ tɕe.</FORM>
	</S>
	<S id="S068">
		<AUDIO start="238.61" end="242.11"/>
		<FORM kindOf="phono">ɯ-rqo kɤ-kɯ-ndzi ɲɯ-fse, tu-ɣɤqrɤβqrɤβ kɯ-fse ɲɯ-ŋu ri, </FORM>
	</S>
	<S id="S069">
		<AUDIO start="242.43" end="246.74"/>
		<FORM kindOf="phono">ʑɯrɯʑɤri tɕe tɕendɤre ɯ-skɤt nɯ tu-tu-mpɕɤr ʑo ŋu (intensif redp)</FORM>
	</S>
	<S id="S070">
		<AUDIO start="246.74" end="248.39"/>
		<FORM kindOf="phono">ma nɯnɯ kumpɣa phu ŋu tɕe, </FORM>
	</S>
	<S id="S071">
		<AUDIO start="248.47" end="250.68"/>
		<FORM kindOf="phono">kumpɣa phu nɯ tɯ-mbri ta-ʑa ɯ-qhu, </FORM>
	</S>
	<S id="S072">
		<AUDIO start="250.98" end="255.47"/>
		<FORM kindOf="phono">sqamŋɤ-rʑaʁ jamar ri tɕe tɕe tɯtɯrca nɯ-kɯ-ʁaʁ kumpɣamu nɯ tɯ-rɤŋgɯm chɯ-ʑe ɲɯ-ŋu.</FORM>
	</S>
	<S id="S073">
		<AUDIO start="255.47" end="260.22"/>
		<FORM kindOf="phono">ma nɯ kɯ-fse, tɕiʑo χpɤltɕin ci nɯ-nɯ-sɯɣʁaʁ-tɕi tɕe,</FORM>
	</S>
	<S id="S074">
		<AUDIO start="260.79" end="262.36"/>
		<FORM kindOf="phono">tɕeri kɯmŋu ma mɯ-nɯ-ɬoʁ.</FORM>
	</S>
	<S id="S075">
		<AUDIO start="262.91" end="265.51"/>
		<FORM kindOf="phono">sqamŋɯz kɤ-sɯ-ɕɯm-tɕi ri, kɯmŋu ma mɯ-nɯ-ʁaʁ.</FORM>
	</S>
	<S id="S076">
		<AUDIO start="266.28" end="269.07"/>
		<FORM kindOf="phono">tɕe nɯnɯreri, kɯmŋu ma mɯ-nɯ-ʁaʁ ɯ-qhu tɕe,</FORM>
	</S>
	<S id="S077">
		<AUDIO start="269.44" end="271.05"/>
		<FORM kindOf="phono">tɕe χsɯm nɯ nɯ-rɤmbi-tɕi tɕe</FORM>
	</S>
	<S id="S078">
		<AUDIO start="271.05" end="278.3"/>
		<FORM kindOf="phono">tɕiʑo ni ʁnɯz kumpɣa mu, tɕe kɯ-ɲaʁ ci cho kɯ-wɣrum ci pɯ-tu nɯnɯ nɯ-ta-tɕi tɕe, nɯnɯ thɯ-nɯ-χsu-tɕi pɯ-ŋgrɤl ma </FORM>
	</S>
	<S id="S079">
		<AUDIO start="278.96" end="281.83"/>
		<FORM kindOf="phono">ma jinde tɕe ku-χsu-j me kɯ-ɲo ntsɯ tu-ndza-j ɕti ma </FORM>
	</S>
	<S id="S080">
		<AUDIO start="282.47" end="284.85"/>
		<FORM kindOf="phono">tɕe nɯ kɯ-fse ɲɯ-ŋu tɕe, </FORM>
	</S>
	<S id="S081">
		<AUDIO start="285.17" end="290.0"/>
		<FORM kindOf="phono">kumpɣa thɯ-rɤŋgɯm tɕe, ɯ-ŋgɯm nɯ kú-wɣ-sɯ-ɕɯm tɕe, nɤki,</FORM>
	</S>
	<S id="S082">
		<AUDIO start="290.0" end="295.07"/>
		<FORM kindOf="phono">22 tian, ɣnɤsqamnɤ-rʑaʁ tɤ-tsu tɕe tɕendɤre ɲɯ-ʁaʁ ɲɯ-ŋu.</FORM>
	</S>
	<S id="S083">
		<AUDIO start="295.66" end="297.74"/>
		<FORM kindOf="phono">nɯ mɤɕtʂa nɯ tɤ-mu nɯ kɯ ku-ɕɯm ɲɯ-ra.</FORM>
	</S>
	<S id="S084">
		<AUDIO start="298.24" end="301.08"/>
		<FORM kindOf="phono">tɕe tu-rɯndzɤtshi rca, nɯnɯ li ɯ-βri ɲɯ-ʁnɤt ma rca</FORM>
	</S>
	<S id="S085">
		<AUDIO start="301.08" end="302.71"/>
		<FORM kindOf="phono">mɯ-ɲɯ́-wɣ-ɣɤmthu ʑo rca, </FORM>
	</S>
	<S id="S086">
		<AUDIO start="302.71" end="304.66"/>
		<FORM kindOf="phono">ɯ-βri ra tɤ-kɤ-ɣle ʑo tu-fse ɲɯ-ŋu.</FORM>
	</S>
	<S id="S087">
		<AUDIO start="305.25" end="306.54"/>
		<FORM kindOf="phono">ɲɯ-ɤʁzrɤwɤlu ʑo ɲɯ-ra </FORM>
	</S>
	<S id="S088">
		<AUDIO start="307.25" end="311.24"/>
		<FORM kindOf="phono">tɕe ʑɯrɯʑɤri tɕe chɯ́-wɣ-χsu tɕe nɯnɯ ɯ-rme nɯ lonba chɯ-nɤsci ɲɯ-ra </FORM>
	</S>
	<S id="S089">
		<AUDIO start="311.99" end="319.44"/>
		<FORM kindOf="phono">tɕe nɯnɯ ku-ɕɯm nɯ kɯnɤ ɲɯ-ɴqa tɕe ɯʑo ɣɯ ɲɯ-sɤɣdɯɣ ɲɯ-ŋu ma nɯ ɯ-ʁar nɯ ɯ-pa ri pjɯ-rke tɕe nɯ</FORM>
	</S>
	<S id="S090">
		<AUDIO start="319.44" end="321.36"/>
		<FORM kindOf="phono">ɯ-sta kɯ-mpja ʑo tú-wɣ-βzu ɲɯ-ra</FORM>
	</S>
	<S id="S091">
		<AUDIO start="321.86" end="323.14"/>
		<FORM kindOf="phono">tɕe nɯre chɯ-rɤŋgɯm ɲɯ-ŋu.</FORM>
	</S>
	<S id="S092">
		<AUDIO start="324.18" end="325.47"/>
		<FORM kindOf="phono">tɕe nɯ kumpɣa ŋu.</FORM>
	</S>
</TEXT>