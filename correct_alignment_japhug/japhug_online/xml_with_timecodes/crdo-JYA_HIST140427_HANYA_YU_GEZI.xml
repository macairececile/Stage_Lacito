<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST140427_HANYA_YU_GEZI" xml:lang="jya">
	<HEADER>
		<TITLE>crdo-JYA_HIST140427_HANYA_YU_GEZI</TITLE>
		<SOUNDFILE href="hist140427_hanya_yu_gezi.wav"/>
	</HEADER>
	<S id="S001">
		<AUDIO start="0.63" end="7.03"/>
		<FORM kindOf="phono">﻿kɯki tɤjpaqe chondɤre qro kɤ-ti ɲɯ-ŋu.</FORM>
	</S>
	<S id="S002">
		<AUDIO start="7.95" end="10.24"/>
		<FORM kindOf="phono">tɤjpaqe nɯ tɤjpa qajdo kɤ-ti ɲɯ-ŋu.</FORM>
	</S>
	<S id="S003">
		<AUDIO start="11.49" end="15.34"/>
		<FORM kindOf="phono">tɤjpaqe nɯnɯ kɯ ku-rtoʁ tɕe, nɤkinɯ,</FORM>
	</S>
	<S id="S004">
		<AUDIO start="15.72" end="20.81"/>
		<FORM kindOf="phono">qro nɯra rcanɯ maka, kɯ-sɤscɯ-scit ʑo, nɤkinɯ,</FORM>
	</S>
	<S id="S005">
		<AUDIO start="21.15" end="24.68"/>
		<FORM kindOf="phono">nɯ-kho ɯ-ŋgɯ, nɯ-loʁ ɯ-ŋgɯ nɯ tɕu ku-nɯ-rɤʑi-nɯ pjɤ-khɯ tɕe,</FORM>
	</S>
	<S id="S006">
		<AUDIO start="25.27" end="28.6"/>
		<FORM kindOf="phono">tɕendɤre, wuma ʑo ɲɤ-nɯsŋom tɕe tɕendɤre</FORM>
	</S>
	<S id="S007">
		<AUDIO start="29.11" end="31.57"/>
		<FORM kindOf="phono">ɯʑo kɯnɤ, ɯʑo kɯ-ɲaʁ ɲɯ-ɕti ri,</FORM>
	</S>
	<S id="S008">
		<AUDIO start="32.11" end="35.76"/>
		<FORM kindOf="phono">nɤkinɯ, ɯʑo ɯ-βri nɯ tɕu kɯ-wɣrum chɤ-sɯ-mar.</FORM>
	</S>
	<S id="S009">
		<AUDIO start="36.59" end="39.22"/>
		<FORM kindOf="phono">tɕendɤre, chɤ-sɯ-mar tɕe tɕendɤre, </FORM>
	</S>
	<S id="S010">
		<AUDIO start="39.63" end="42.55"/>
		<FORM kindOf="phono">qro ra nɯ-rchɤβ nɯ tɕu, qro ra nɯ-kha nɯ tɕu jo-ɣi.</FORM>
	</S>
	<S id="S011">
		<AUDIO start="43.22" end="46.22"/>
		<FORM kindOf="phono">tɕendɤre, tɯtɯrca, tɤ-rca ku-rɤʑi pjɤ-ŋu tɕe,</FORM>
	</S>
	<S id="S012">
		<AUDIO start="46.68" end="51.07"/>
		<FORM kindOf="phono">tɕendɤre, tɤjpaqe nɯ maka ʑo ɯ-skɤt kɤ-tɕɤt mɯ-pjɯ-nɤz pjɤ-ŋu. </FORM>
	</S>
	<S id="S013">
		<AUDIO start="51.88" end="55.4"/>
		<FORM kindOf="phono">tɕendɤre, nɯ kɯ-fse ku-rɤʑi pjɤ-ŋu ri, nɤkinɯ,</FORM>
	</S>
	<S id="S014">
		<AUDIO start="55.4" end="62.37"/>
		<FORM kindOf="phono">tɕe qro ra kɯ "nɯnɯ ɯʑo kɯnɤ qro ɲɯ-ŋu" ɲɤ-sɯso-nɯ pjɤ-ŋu tɕe tɕe tɯtɯrca ku-z-rɤʑi-nɯ pjɤ-ŋu, nɯ-rca.</FORM>
	</S>
	<S id="S015">
		<AUDIO start="63.48" end="70.44"/>
		<FORM kindOf="phono">tɕeri tɯ-ɣjɤn, tɕendɤre,  ɯʑo nɯ kɯ mɯ-to-rɯndzaŋspa tɕe tɕe ɯ-skɤt chɤ-tɕɤt.</FORM>
	</S>
	<S id="S016">
		<AUDIO start="71.05" end="72.78"/>
		<FORM kindOf="phono">tɕe ci to-ɣɤɕqali ɲɯ-ŋu tɕe,</FORM>
	</S>
	<S id="S017">
		<AUDIO start="72.78" end="76.23"/>
		<FORM kindOf="phono">tɕendɤre qro ra kɯ nɯ ɕɯmɯma ʑo pjɤ́-wɣ-sɯχsɤl tɕe, (pas de passif dans l'original, inverse)</FORM>
	</S>
	<S id="S018">
		<AUDIO start="76.6" end="79.44"/>
		<FORM kindOf="phono">ɯʑo tɕhi kɯ-ŋu nɯ ko-tso-nɯ tɕe tɕe chɤ́-wɣ-tɕɤt.</FORM>
	</S>
	<S id="S019">
		<AUDIO start="79.44" end="82.06"/>
		<FORM kindOf="phono">chɤ́-wɣ-tɕɤt tɕe tɕe tɕendɤre</FORM>
	</S>
	<S id="S020">
		<AUDIO start="82.06" end="86.13"/>
		<FORM kindOf="phono">tɤjpaqe nɯ, nɤkinɯ, qro ra nɯ-ɕki pɯ-rɤʑi nɯ kɯ-fse</FORM>
	</S>
	<S id="S021">
		<AUDIO start="86.57" end="89.11"/>
		<FORM kindOf="phono">kɯ-mɯm kɤ-ndza  ra mɯ-ɲɤ-k-ɤʁe-ci tɕendɤre,</FORM>
	</S>
	<S id="S022">
		<AUDIO start="89.55" end="91.01"/>
		<FORM kindOf="phono">ɯ-kɤ-ndza ɲɤ-me tɕe</FORM>
	</S>
	<S id="S023">
		<AUDIO start="91.01" end="93.43"/>
		<FORM kindOf="phono">li ɯ-zda ra ɯ-rca nɯ tɕu jo-jɣɤt pjɤ-ra.</FORM>
	</S>
	<S id="S024">
		<AUDIO start="94.05" end="98.23"/>
		<FORM kindOf="phono">tɕeri jɤ-jɣɤt tɕe tɕendɤre, nɤkinɯ,</FORM>
	</S>
	<S id="S025">
		<AUDIO start="98.23" end="102.77"/>
		<FORM kindOf="phono">ɯʑo ɣɯ ɯ-βri, ɯ-muj nɯ ɣɯ ɯ-mdoʁ nɯra nɯ ɕɯŋgɯ cho mɯ-ɲɤ-naχtɕɯɣ tɕe,</FORM>
	</S>
	<S id="S026">
		<AUDIO start="103.28" end="105.62"/>
		<FORM kindOf="phono">tɤjpaqe nɯra kɯ mɯ-ɲɤ́-wɣ-nɯfse,</FORM>
	</S>
	<S id="S027">
		<AUDIO start="106.14" end="108.93"/>
		<FORM kindOf="phono">tɕendɤre tɤ-rca mɯ-kó-wɣ-z-rɤʑi ɲɯ-ŋu.</FORM>
	</S>
	<S id="S028">
		<AUDIO start="109.6" end="111.48"/>
		<FORM kindOf="phono">tɕe nɯnɯ tɤ-fse tɕe, tɕendɤre,</FORM>
	</S>
	<S id="S029">
		<AUDIO start="111.48" end="114.87"/>
		<FORM kindOf="phono">kɯki qajdo ki tɤjpaqe nɯnɯ /kɯ/</FORM>
	</S>
	<S id="S030">
		<AUDIO start="115.24" end="117.65"/>
		<FORM kindOf="phono">qajdo ra nɯ-rca /a/  tu-ndze</FORM>
	</S>
	<S id="S031">
		<AUDIO start="117.89" end="121.65"/>
		<FORM kindOf="phono">qro ra nɯ-rca kɯnɤ tu-ndze tɕe ʁnɯ-tɯphu tu-ndze,</FORM>
	</S>
	<S id="S032">
		<AUDIO start="121.65" end="123.69"/>
		<FORM kindOf="phono">ɯ-βra ʁnɯ-tɯphu chɯ-ndze pjɤ-ŋu ri,  </FORM>
	</S>
	<S id="S033">
		<AUDIO start="124.21" end="127.2"/>
		<FORM kindOf="phono">tɕendɤre ɯ-khramba ra pjɤ-nɯɬoʁ tɕe,</FORM>
	</S>
	<S id="S034">
		<AUDIO start="127.2" end="130.18"/>
		<FORM kindOf="phono">tɕendɤre nɯra kɤ-ndza mɯ-ɲɤ-ŋgrɯ tu-ti ɲɯ-ŋu.</FORM>
	</S>
	<S id="S035">
		<AUDIO start="130.81" end="135.32"/>
		<FORM kindOf="phono">tɕe kɯki χpi ki nɤki, tɯrme nɯnɯ pɯ-pɯ-ŋu nɤ,</FORM>
	</S>
	<S id="S036">
		<AUDIO start="135.32" end="139.26"/>
		<FORM kindOf="phono">nɯnɯ tɯʑɤɣ tɯ-βra ku-βze ɯ-tshot nɯnɯ mɤ-kɤ-nɤrtaʁ </FORM>
	</S>
	<S id="S037">
		<AUDIO start="139.67" end="142.51"/>
		<FORM kindOf="phono">mɤʑɯ kɤ-sɯso nɯnɯ tu-rtaʁ kɯ-me tú-wɣ-βzu tɕe,</FORM>
	</S>
	<S id="S038">
		<AUDIO start="142.78" end="146.61"/>
		<FORM kindOf="phono">ɯ-qhu tɕe mɤ́ɣrɤz nɤ mɤʑɯ tu-kɯ-tu ɲɯ-me ŋu kɤ-ti ɲɯ-ŋu.</FORM>
	</S>
</TEXT>