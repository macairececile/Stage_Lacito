<?xml version="1.0" ?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-26-TWCIPAR" xml:lang="jya">
	<HEADER>
		<TITLE>crdo-JYA_HIST-26-TWCIPAR</TITLE>
		<SOUNDFILE href="hist-26-tWcipaR.wav"/>
	</HEADER>
	<S id="S001">
		<AUDIO start="0.81" end="2.52"/>
		<FORM kindOf="phono">﻿tɯ-ci paʁ kɤ-ti ci tu.</FORM>
	</S>
	<S id="S002">
		<AUDIO start="3.15" end="6.67"/>
		<FORM kindOf="phono">tɯ-ci paʁ kɤ-ti ci tu tɕe tɯ-ci ɯ-ŋgɯ ri ku-rɤʑi ŋu tɕe,</FORM>
	</S>
	<S id="S003">
		<AUDIO start="7.13" end="8.13"/>
		<FORM kindOf="phono">qajɯ ci ŋu, li </FORM>
	</S>
	<S id="S004">
		<AUDIO start="8.71" end="9.63"/>
		<FORM kindOf="phono">qajɯ ci ŋu ri,</FORM>
	</S>
	<S id="S005">
		<AUDIO start="9.63" end="11.56"/>
		<FORM kindOf="phono">ɯ-phaʁ ntsi ki ʁɟa tu-fse ɲɯ-ŋu.</FORM>
	</S>
	<S id="S006">
		<AUDIO start="11.82" end="15.02"/>
		<FORM kindOf="phono">tɕe nɯ tɯci ɯ-ŋgɯ kɯnɤ kɯ-fse ɯ-phaʁ ntsi ʁɟa ju-ɕe ɲɯ-ŋu </FORM>
	</S>
	<S id="S007">
		<AUDIO start="15.5" end="17.16"/>
		<FORM kindOf="phono">ɯ-phaʁ ntsi pjɯ-tshoʁ qhe ju-ɕe ŋu. </FORM>
	</S>
	<S id="S008">
		<AUDIO start="17.47" end="21.38"/>
		<FORM kindOf="phono">ɯ-mɤlɤjaʁ nɯra li, ɯ-rme kɯ-fse sɯβsɯβ ʑo ɲɯ-pa ɕti ri, (ideoph)</FORM>
	</S>
	<S id="S009">
		<AUDIO start="21.71" end="24.09"/>
		<FORM kindOf="phono">ɯ-phaʁ ntsi ʁɟa ʑo ju-ɕthɯz tɕe ju-ɕe ɲɯ-ŋu</FORM>
	</S>
	<S id="S010">
		<AUDIO start="24.86" end="30.2"/>
		<FORM kindOf="phono">tɕe "nɤ-stu mɤ-tɯ-rɤʑi kɯ tɯci paʁ ʑo ɲɯ-tɯ-fse" nɯra tu-ti-nɯ ŋgrɤl ma</FORM>
	</S>
	<S id="S011">
		<AUDIO start="30.2" end="33.17"/>
		<FORM kindOf="phono">kɯ-nɯpɤɴqi ra lu-nɯphaʁɲɤl-nɯ tɕe ku-rɤʑi-nɯ,</FORM>
	</S>
	<S id="S012">
		<AUDIO start="33.58" end="36.87"/>
		<FORM kindOf="phono">mɯ-chɯ-ɤstu-nɯ mɯ-ku-omdzɯ-nɯ phoʁphoʁ kɯnɤ lu-nɯphaʁɲɤl-nɯ tɕe,</FORM>
	</S>
	<S id="S013">
		<AUDIO start="37.23" end="41.3"/>
		<FORM kindOf="phono">"nɤʑo tɯci paʁ ʑo ɲɯ-tɯ-fse nɤ nɤ-phaʁ ntsi ntsɯ pjɯ-tɯ-tshoʁ" tu-ti-nɯ ŋgrɤl.</FORM>
	</S>
	<S id="S014">
		<AUDIO start="41.82" end="43.42"/>
		<FORM kindOf="phono">ma nɯ tɯci paʁ ŋu tɕe</FORM>
	</S>
	<S id="S015">
		<AUDIO start="43.72" end="46.18"/>
		<FORM kindOf="phono">nɯnɯ li ɯ-ku cho ɯ-jme nɯra ɲɯ-saχsɤl.</FORM>
	</S>
	<S id="S016">
		<AUDIO start="46.89" end="48.85"/>
		<FORM kindOf="phono">tɕe ɯ-ku ɯ-stu ʁɟa ʑo ju-ɕe ɲɯ-ŋu. </FORM>
	</S>
	<S id="S017">
		<AUDIO start="49.21" end="53.89"/>
		<FORM kindOf="phono">tɕe nɯnɯ tɯci ɯ-ŋgɯ ʁɟa ʑo ku-rɤʑi ɲɯ-ŋu tɕe, nɯnɯ tɯci paʁ tu-kɯ-ti ŋu</FORM>
	</S>
	<S id="S018">
		<AUDIO start="54.48" end="58.04"/>
		<FORM kindOf="phono">tɯci ɯ-ŋgɯ cɯpa nɯ tú-wɣ-pɣaʁ tɕe, nɯ ɯ-pa nɯra xcat ʑo ŋgrɤl.</FORM>
	</S>
	<S id="S019">
		<AUDIO start="58.8" end="61.93"/>
		<FORM kindOf="phono">ɯ-mdoʁ nɯ kɯ-pɣi tsa ɲɯ-ŋu, qhjɯqhjɯ tsa kɯ-pa, (ideoph)</FORM>
	</S>
	<S id="S020">
		<AUDIO start="62.39" end="64.64"/>
		<FORM kindOf="phono">kɯ-pɣi ɯ-ŋgɯz kɯnɤ kɯ-qarŋe tsa kɯ-fse ɲɯ-ŋu.</FORM>
	</S>
	<S id="S021">
		<AUDIO start="65.41" end="69.51"/>
		<FORM kindOf="phono">ma nɯnɯ tɯci kɯ-xtɕi tsa ra ɣɯ nɯ ɯ-ŋgɯ tu.</FORM>
	</S>
	<S id="S022">
		<AUDIO start="70.34" end="73.62"/>
		<FORM kindOf="phono">ma tɯci kɯ-wxti chɯ-kɯ-ɕe nɯ ɯ-ŋgɯ nɯra kɤ-mto mɯ-pɯ-rɲo-t-a </FORM>
	</S>
	<S id="S023">
		<AUDIO start="73.95" end="76.65"/>
		<FORM kindOf="phono">(nɯtɕu) ku-rɤʑi mɤ-cha low ma ɣɯ-nɯtsɯm. </FORM>
	</S>
	<S id="S024">
		<AUDIO start="76.88" end="82.29"/>
		<FORM kindOf="phono">ma nɯ kɯ-fse, tɕhɯmɲɯɣ kɯ-fse ra nɯ ɯ-ŋgɯ tu ŋgrɤl.</FORM>
	</S>
	<S id="S025">
		<AUDIO start="82.85" end="84.73"/>
		<FORM kindOf="phono">tɯci paʁ tu-kɯ-ti ŋu;</FORM>
	</S>
	<S id="S026">
		<AUDIO start="85.8" end="89.63"/>
		<FORM kindOf="phono">tɕe tɯci paʁ ri pɯ-sthɯt-tɕi,  pɯ-mto-tɕi,  </FORM>
	</S>
	<S id="S027">
		<AUDIO start="89.84" end="94.81"/>
		<FORM kindOf="phono">tɯmɯpaʁ ri pɯ-sthɯt-tɕi,</FORM>
	</S>
	<NOTE message="===========================" xmlns:lang="fr"/>
	<S id="S028">
		<AUDIO start="94.81" end="96.98"/>
		<FORM kindOf="phono">zdɯmlaʁrɯʁrɯ kɤ-ti ci tu tɕe, </FORM>
	</S>
	<S id="S029">
		<AUDIO start="96.98" end="99.53"/>
		<FORM kindOf="phono">zdɯmlaʁrɯʁrɯ nɯ li ɯ-tɯ-phu ɲɯ-ɤntɕhɯ wo ma,</FORM>
	</S>
	<S id="S030">
		<AUDIO start="100.21" end="103.02"/>
		<FORM kindOf="phono">nɤkinɯ, ɯ-rqhu kɯ-nɯ-fkur ci ɣɤʑu,</FORM>
	</S>
	<S id="S031">
		<AUDIO start="103.73" end="107.22"/>
		<FORM kindOf="phono">ɯ-rqhu kɯ-me ci, ɯ-ʁrɯ kɯ-tu ma, ɯ-rqhu kɯ-me ci ɣɤʑu tɕe, </FORM>
	</S>
	<S id="S032">
		<AUDIO start="107.22" end="110.88"/>
		<FORM kindOf="phono">nɯnɯ tɯmɯ paʁ ŋu ɕi, zdɯmlaʁrɯʁrɯ tu-kɯ-ti ra ŋu mɤxsi,</FORM>
	</S>
	<S id="S033">
		<AUDIO start="111.41" end="116.72"/>
		<FORM kindOf="phono">ma zdɯmlaʁrɯʁrɯ nɯ ɣɯ, nɯnɯ iɕqha nɤki nɯ kɯ-fse,</FORM>
	</S>
	<S id="S034">
		<AUDIO start="117.36" end="120.5"/>
		<FORM kindOf="phono">beike nɯ kɯ-fse ɯ-fkɯm ɣɤʑu.</FORM>
	</S>
	<S id="S035">
		<AUDIO start="121.1" end="123.22"/>
		<FORM kindOf="phono">tɕe nɯnɯ tu-nɯ-fkur tɕe tu-ŋke ɲɯ-ŋu.</FORM>
	</S>
	<S id="S036">
		<AUDIO start="123.94" end="126.96"/>
		<FORM kindOf="phono">tɕe nɯ kɤ-rɤʑi qhe, tɕe nɯ-ŋgɯ ri ʑ-lu-ɕqhlɤt ɲɯ-ŋu. </FORM>
	</S>
	<S id="S037">
		<AUDIO start="127.62" end="130.17"/>
		<FORM kindOf="phono">tɕe nɯnɯ ɯ-fkɯm nɯ ɯ-kha ɲɯ-ŋu.</FORM>
	</S>
	<S id="S038">
		<AUDIO start="130.86" end="133.89"/>
		<FORM kindOf="phono">tɕe nɯ kɯ-ɤrtɯm kɯ-fse ci qhe, tɕe nɯ </FORM>
	</S>
	<S id="S039">
		<AUDIO start="133.89" end="137.49"/>
		<FORM kindOf="phono">ɯ-rca, nɤki, ɯ-taʁ ri, chɯ-spoʁ ɲɯ-ŋu.</FORM>
	</S>
	<S id="S040">
		<AUDIO start="137.49" end="140.15"/>
		<FORM kindOf="phono">nɯnɯ kɯ-spoʁ ɯ-ŋgɯ ri lu-ʑɣɤ-sɯ-ɕqhlɤt tɕe ku-rɤʑi ɲɯ-ŋu.</FORM>
	</S>
	<S id="S041">
		<AUDIO start="140.85" end="142.22"/>
		<FORM kindOf="phono">zdɯmlaʁrɯʁrɯ ŋu tɕe,</FORM>
	</S>
	<S id="S042">
		<AUDIO start="142.7" end="145.12"/>
		<FORM kindOf="phono">tɕe iɕqha nɯ-kɯ-ɤro kɯ-me nɯ tɤ-rɤŋgat tɕe, </FORM>
	</S>
	<S id="S043">
		<AUDIO start="145.12" end="147.73"/>
		<FORM kindOf="phono">laχtɕha tɕhi kɯ-tu ʑo tu-nɯ-ndɤm tɕe,</FORM>
	</S>
	<S id="S044">
		<AUDIO start="148.02" end="150.56"/>
		<FORM kindOf="phono">ju-ɕe kɯ-ra nɯ zdɯmlaʁrɯʁrɯ tu-sɤrmi-nɯ ɲɯ-ŋu. </FORM>
	</S>
	<S id="S045">
		<AUDIO start="151.31" end="154.09"/>
		<FORM kindOf="phono">zdɯmlaʁrɯʁrɯ sɤ-fse kɯ ɯ-kha to-nɯfkur tu-ti-nɯ ɲɯ-ŋu </FORM>
	</S>
	<S id="S046">
		<AUDIO start="154.69" end="158.34"/>
		<FORM kindOf="phono">tɕe ɯʑo jɤ-ari tɕe, ɯ-qhu, laχtɕha kɤ-nɯ-ta kɯ-me nɯ tɕe tɕe </FORM>
	</S>
	<S id="S047">
		<AUDIO start="158.45" end="161.17"/>
		<FORM kindOf="phono">zdɯmlaʁrɯʁrɯ tu-sɤrmi-nɯ ŋu, tɯrme nɯra.</FORM>
	</S>
	<S id="S048">
		<AUDIO start="162.45" end="168.28"/>
		<FORM kindOf="phono">tɕe ɯ-kɤ-ɤro maŋe tɕe, tɤ-rɤŋgat qhe  lonba tu-nɯ-ndɤm ɕti kɤ-ti ɲɯ-ŋu.</FORM>
	</S>
	<S id="S049">
		<AUDIO start="170.61" end="175.96"/>
		<FORM kindOf="phono">mɤxsi, tɕhi tu-ndze ŋgrɤl mɤxsi.</FORM>
	</S>
	<S id="S050">
		<AUDIO start="176.77" end="178.81"/>
		<FORM kindOf="phono">ma a-pɯ-ɤci tsa tɕe tu.</FORM>
	</S>
	<S id="S051">
		<AUDIO start="178.81" end="181.55"/>
		<FORM kindOf="phono">tɕe sɤtɕha ɯ-ŋgɯ ra tɕu ɣɤʑu ɕti </FORM>
	</S>
	<S id="S052">
		<AUDIO start="181.55" end="183.54"/>
		<FORM kindOf="phono">cɯrmbɯ ɯ-ŋgɯ tɕi ɣɤʑu ɕti.</FORM>
	</S>
	<S id="S053">
		<AUDIO start="184.24" end="187.89"/>
		<FORM kindOf="phono">aʁɤndɯndɤt ʑo zdɯmlaʁrɯʁrɯ nɯ ɣɤʑu ɕti ri,</FORM>
	</S>
	<S id="S054">
		<AUDIO start="188.35" end="191.03"/>
		<FORM kindOf="phono">ɯ-tiaojian, sɤtɕha pjɯ-nɯrlɤn tsa ɲɯ-ra</FORM>
	</S>
	<S id="S055">
		<AUDIO start="191.95" end="194.82"/>
		<FORM kindOf="phono">ma pjɯ-ɤcilɤj tsa ɲɯ-ra ma ɯʑo ɣɯ,</FORM>
	</S>
	<S id="S056">
		<AUDIO start="195.26" end="197.66"/>
		<FORM kindOf="phono">nɤki, kɯ-zbaʁzbɯ kɯ-fse nɯra ɯ-taʁ khro maŋe </FORM>
	</S>
	<S id="S057">
		<AUDIO start="199.13" end="201.08"/>
		<FORM kindOf="phono">tɕe, tɯmɯ tɤ-khe kɯ-fse</FORM>
	</S>
	<S id="S058">
		<AUDIO start="201.66" end="204.5"/>
		<FORM kindOf="phono">tɯmɯ nɯ koʁmɯz nɯ-jim nɯnɯra tɕe kɤ-mto dɤn </FORM>
	</S>
	<S id="S059">
		<AUDIO start="205.71" end="207.89"/>
		<FORM kindOf="phono">zdɯmlaʁrɯʁrɯ nɯ ɯ-ʁrɯ ra ɣɤʑu.</FORM>
	</S>
	<S id="S060">
		<AUDIO start="208.62" end="210.57"/>
		<FORM kindOf="phono">tɕe woniu tu-ti-nɯ ŋu, kupa kɯ,</FORM>
	</S>
	<S id="S061">
		<AUDIO start="210.89" end="213.2"/>
		<FORM kindOf="phono">nɯ ɣɯ ɯ-rmi nɯ woniu ŋu ma nɯnɯ</FORM>
	</S>
	<S id="S062">
		<AUDIO start="213.61" end="217.22"/>
		<FORM kindOf="phono">ɯ-ʁrɯ nɯnɯ χchoʁe kɯ-xtshɯ-xtshɯm ʑo qhe,</FORM>
	</S>
	<S id="S063">
		<AUDIO start="217.22" end="220.08"/>
		<FORM kindOf="phono">kɯ-ɲaʁ tsa kɯ-fse, kɯ-qandʐi kɯ-fse nɯnɯ</FORM>
	</S>
	<S id="S064">
		<AUDIO start="220.61" end="222.99"/>
		<FORM kindOf="phono">ci ci chɯ-tɕɤt, ci ci lu-sɯ-ɕqhlɤt ɲɯ-ŋu.</FORM>
	</S>
	<S id="S065">
		<AUDIO start="223.88" end="225.39"/>
		<FORM kindOf="phono">tɕe nɯ zdɯmlaʁrɯʁrɯ ŋu tɕe,</FORM>
	</S>
	<S id="S066">
		<AUDIO start="225.71" end="228.36"/>
		<FORM kindOf="phono">zdɯmlaʁrɯʁrɯ kɯnɤ kɯ-wxti ɣɤʑu, kɯ-xtɕi ɣɤʑu.</FORM>
	</S>
	<S id="S067">
		<AUDIO start="229.59" end="232.84"/>
		<FORM kindOf="phono">tɕe, wuma ʑo kɯ-wxti sthɯci maŋe ri,</FORM>
	</S>
	<S id="S068">
		<AUDIO start="233.12" end="234.91"/>
		<FORM kindOf="phono">tɕe nɯnɯ ɲɯ-rko, ɯ-kha nɯ.</FORM>
	</S>
	<S id="S069">
		<AUDIO start="235.66" end="239.71"/>
		<FORM kindOf="phono">tɕe iɕqha, nɤkinɯ, beike ɯ-rqhu ʑo ɲɯ-fse, ɲɯ-rko.</FORM>
	</S>
	<S id="S070">
		<AUDIO start="239.92" end="244.77"/>
		<FORM kindOf="phono">ma nɯ zdɯmlaʁrɯʁrɯ ŋu.</FORM>
	</S>
</TEXT>