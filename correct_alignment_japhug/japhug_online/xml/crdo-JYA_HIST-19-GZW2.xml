<?xml version="1.0" encoding="utf-8"?>
<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id="crdo-JYA_HIST-19-GZW2" xml:lang="jya">
    <HEADER>
</HEADER>
    <FORM>
﻿japa iʑo ji-rɣa ci ɣɯ 
nɯtɕu nɯ kɯ, nɤkinɯ, ɕ-pjɤ-ɣɤrʁaʁ tɕe,
βʑɯ ɯ-pɯ, maʁ, ɣzɯ ɣɯ ɯ-pɯ ci ko-ndo tɕe jo-ɣɯt.
tɕe nɯnɯ nɤkinɯ,
kɯ-mɤku ra tɕe, mɯ́j-khɯ tɕe, khro mɯ́j-rga tɕe nɤki ri,
(?) ɲɯ́-wɣ-mbi, tshitsuku ɲɯ́-wɣ-mbi,
ɲɯ́-wɣ-jtshi, tú-wɣ-raχtɕɤz tɕe,
ʑɯrɯʑɤri tɕe tɕendɤre ku-kɯ-nɯfse ɲɯ-ŋu.
tɕe ku-kɯ-nɯfse tɕe tɕe,
tɯ-zda nɯ ma kɯmaʁ tɯrme a-pɯ-me tɕe,
kha ra aʁɤndɯndɤt ɲɯ-ɤnɯɣro ɲɯ-ŋu ɲɯ-ti. 
tɕe wuma ʑo ɲɯ-rga tɕe ɲɯ-ɤnɯɣro ɲɯ-ŋu.
tɯrme kɯ-ɣi a-pɯ-tu tɕe tu-ondzɯt ɲɯ-ŋu (ɲɯ-ti).
ɯ-mɤ-kɤ-nɯfse a-jɤ-ɣi-nɯ tɕe tu-ondzɯt tɕe 
tu-nɯjʁo ɲɯ-ŋu ɲɯ-ti.
tɕe tɕhi tu-ti mɯ́j-sɤtso ri tu-ɣɤɕqali ɲɯ-ŋu ɲɯ-ti.
tɕe li nɯ tɯrme kɯnɤ ku-kɯ-nɯfse ɲɯ-ŋu, 
tɯrme kɯmaʁ jɤ-kɯ-ɣe nɯra tɕe ɲɯ-sɯχsɤl tɕe,
nɯnɯ tu-nɯjʁo ɲɯ-ŋu ɲɯ-ti.


</FORM>
</TEXT>