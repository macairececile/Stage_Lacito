<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist160708_mtChAt' xml:lang='jya'>
<HEADER></HEADER>
<FORM>
iʑora qajɣi lú-wɣ-βzu tɕe qajɣi kɯ-ɤrtɯm ŋu tɕe,
tɕe ɣɯ-ndza tɤkha tɕe ɯ-χcɤl ʑo pjɯ́-wɣ-lɤt tɕe pjɯ́-wɣ-qrɯ ŋu.
tɕe nɯ pjɯ́-wɣ-qrɯ tɕe tɯmɯrtsɯɣ kɯ qajɣi ɯ-ntɕhɯr ci ɲɯ́-wɣ-sɯphɯt.
tɕe tú-wɣ-βde tɕe "mtɕhot" tu-kɯ-ti tɕe, ɯ-mphru tɕe tɕe nɯra tu-kɤ-nɯsmɯlɤm nɯra tu-kɯ-ti.
tɕe "a-tɤ-fse ra" tu-kɤ-sɯso nɯra, tu-kɯ-ti tɕe,
"mtɕhot, tɯmɯ kɤrŋi", nɯmaʁnɤ "mtɕhot, saŋrɟɤz thamtɕɤt", "mtɕhot, rgɯnba thamtɕɤt"
tɕe nɯ ɯ-mphru tɕe, tɯʑo ɣɯ tɯ-kɤ-nɯsmɯlɤm nɯra tu-kɯ-ti ɕti.
tɕe "nɯra a-tɤ-fse smɯlɤm" tu-kɯ-ti.
tɕe nɯnɯ tɕe, nɤkinɯ iɕqha, saŋrɟɤz loβ, rgɯnba loβ, nɯra nɯ-ɕki tɕe thɯrʑi tú-wɣ-ʑi tɕe, aʑo tu-kɯ-qur-a nɤ tɕe aʑo nɯ a-tɤ-fse-a ra" nɯra tu-kɯ-ti kɯ-fse ɲɯ-ŋu. (050)
tɕe nɯnɯ "mtɕhot", qajɣi ɣɯ tɕe, "mtɕhot to-βde" tu-kɯ-ti tɕe, 
to-βde tɕe "mtɕhot" tu-kɯ-ti ɲɯ-ŋu.
tɕe nɯ qajɣi ɯ-ntɕhɯr nɯ-kɤ-phɯt nɯnɯ mtɕhot tu-kɯ-ti ɲɯ-ŋu.
nɯ ɣɯ ɯ-rmi nɯ mtɕhot.
tɕe a-pɯ-ŋu tɕe, iɕqha saŋrɟɤz chonɤ fsraŋma nɯra ɣɯ nɯ-βra tɤ-kɤ-βde ɯ-skɤt ɲɯ-ŋu. (110)
tɯʑo kɯ qajɣi nɯ tú-wɣ-ndza ŋu tɕe ʑara nɯ-βra nɯ kɯ-xtɕɯ-xtɕi nɯ tú-wɣ-βde kɤ-ti ɲɯ-ŋu.
tɕe "ki tɤ-ndze tɕe tu-kɯ-qur-a ra" kɯ-fse.
</FORM>
</TEXT>
