<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist180420_bianselong' xml:lang='jya'>
<HEADER></HEADER>
<FORM>
tɕe @lu pjɯ-tɯ-βze ɯ́-ŋu?
ki sɤtɕha ɯ-ku nɯtɕu, nɤkinɯ, qajɯ chondɤre rɯdaʁ ɲɯ-xcat ʑo.
tɕeri iʑora ʁo qajɯ tu-kɯ-nɯ-ti ɕi, rɯdaʁ tu-kɯ-nɯ-ti ɲɯ-khɯ ma, nɤkinɯ,
kɯrɯ-skɤt tɕe tɕhi tu-kɯ-ti ŋu mɤxsi ma, 
kupa-skɤt @bianselong tu-kɯ-ti ɲɯ-ŋu tɕe,
ɯ-mdoʁ ɲɯ-nɤsci kɯ-cha, ɲɯ-ɲɟɯr kɯ-cha kɤ-ti ɲɯ-ŋu.
tɕe nɯnɯ qajɯ tu-βze ɲɯ-ra woma, (030)
tɕe nɤkinɯ, praʁ ɯ-ku, sɤtɕha ɯ-ku, sɯŋgɯ, nɯra ku-rɤʑi ɲɯ-ŋgrɤl
tɯ-ci ɯ-ŋgɯ nɯ ju-ɕe mɯ́j-cha rca.
tɕe @bianselong ɲɯ-rmi tɕe, ɯ-mdoʁ ɲɯ-nɤsci ɲɯ-ŋu tɕe, 
ɯ-ku nɯra ɯ-tshɯɣa nɯra ju-kɯ-ru qhe, tɯ-rŋa ju-ru qhe, 
qaɕpa ɯ-tɯ-fse ɲɯ-sɤre ʑo.
qaɕpa wuma ʑo ɲɯ-fse, ɯ-βri ɯ-mdoʁ nɯra qhe, nɤki, ɯ-tɯ-rʁom kɯ-fse,
scriscri kɯ-pa kɯ-fse,  nɯnɯra nɤkinɯ, qaɕpa wuma ʑo ɲɯ-fse.
qaɕpa ɲɯ-fse ri, li ɯ-βri ɣɯ ɯ-mdoʁ nɯra qapri nɯ ɲɯ-fse.
tɕeri ɯʑo ɯ-rmi nɯ @bianselong tu-ti ɲɯ-ŋu ma,
nɯnɯ ɯ-mdoʁ ɲɯ-nɤsci kɯ-cha kɤ-ti ɲɯ-ŋu tɕe tɕe, núndʐa nɯ to-sɤrmi-nɯ ɲɯ-ŋu.
tɕe @bianselong nɯnɯ ŋotɕu sɤtɕha jɤ-ari tɕe, tɕhi kɯ-fse ɯ-mdoʁ ɯ-taʁ? jɯ-jɤ-azɣɯt ʑo tɕe tɕe,  (120)
ɯʑo kɯnɤ ɯ-mdoʁ ɲɯ-ndɤm ɲɯ-ŋu.
ma ɯʑo ɣɯ ɯ-mdoʁ nɯ tɕhi kɯ-fse ŋu mɤxsi ma,
matɕi rdɤstaʁ ɯ-taʁ a-jɤ-ɕe qhe, rdɤstaʁ ɯ-mdoʁ ɲɯ-ndɤm ɲɯ-ŋu,
sɯjno ɯ-taʁ a-jɤ-ɕe qhe, sɯjno ɯ-mdoʁ ɲɯ-ndɤm ɲɯ-ŋu,
tɕendɤre nɤki, tɤ-jwaʁ ɯ-taʁ a-jɤ-zɣɯt qhe, tɤ-jwaʁ ɯ-mdoʁ ɲɯ-ndɤm ɲɯ-ŋu qhe,
nɯ kɯ-fse ɯ-mdoʁ ɲɯ-nɤsci ʁɟa ʑo ɲɯ-ŋu.
tɕendɤre kɯmaʁ ɯ-mdoʁ ra kɯnɤ, kɯ-wɣrum ɯ-taʁ, nɤkinɯ, a-kɤ-rɤʑi qhe,
ɯʑo kɯnɤ kɯ-wɣrum ɯ-mdoʁ ɲɯ-ndɤm ɲɯ-ŋu,
kɯ-ɲaʁ ɯ-taʁ a-kɤ-rɤʑi qhe, kɯ-ɲaʁ ɯ-mdoʁ ɲɯ-ndɤm ɲɯ-ŋu,
kɯ-ɣɯrni ɯ-taʁ a-kɤ-rɤʑi qhe, li kɯ-ɣɯrni ɣɯ ɯ-mdoʁ ɲɯ-ndɤm ɲɯ-ŋu,
kɯ-ɤrŋi /ɯ-mdoʁ/ ɯ-taʁ a-jɤ-zɣɯt qhe, kɯ-ɤrŋi ɯ-mdoʁ ɲɯ-ndɤm ɲɯ-ŋu,
tɕendɤre nɯ kɯ-fse ɲɯ-ŋu tɕe tɕe nɤkinɯ,
mɤʑɯ iɕqha kɯ-ɤkhrala ɯ-taʁ a-jɤ-zɣɯt kɯnɤ, ɯʑo kɯnɤ kɯ-ɤkhrala ɲɯ-βze qhe
210</FORM>
</TEXT>
