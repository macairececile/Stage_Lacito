<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist160719_tWrti' xml:lang='jya'>
<HEADER></HEADER>
<FORM>
tɯrti nɯ, kɯɕɯŋgɯ tɕheme ɯ-ŋga tɕe, tɯrti kɤ-ti ci tu tɕe,
raz ɣɤʑu, smɤɣ kɯ thɯ-kɤ-sɯβzu pjɤ-tu.
tɕe nɤkinɯ, tɯrti tɕe, tɯrti nɯ tɕe tasa kɯ thɯ-kɤ-sɯβzu pɯ-tu. X
mphɯli kɯ thɯ-kɤ-sɯβzu pjɤ-tu.
tɕeri nɯra lú-wɣ-nɯ-pɣo qhe, li tɯʑo kɯ tú-wɣ-nɯ-taʁ, nɯra chɯ́-wɣ-nɯ-tʂɯβ nɯra pjɤ-ra.
tɕe nɯnɯ tɯrti ŋu tɕe, tɯrti nɯ tɕe, ɯ-rʑɯɣ kɯ-dɤn tɕe kɯ-pe kɤ-sɯpa, nɤkinɯ, 
ɯ-rʑɯɣ kɯ-rkɯn nɯ kɯ-ftshi tsa kɤ-sɯpa.
tɕe nɯnɯ, nɤki, kɯɕɯŋgɯ tɕe, ji-tɕheme ɯ-ŋga nɯ, (040)
tɕheme nɯ kɯ rkɤsnom tú-wɣ-ŋga mɯ-pjɤ-ŋgrɤl ri, tɯrti tú-wɣ-ŋga pjɤ-ŋgrɤl.
tɕe raz kɯ, chondɤre, /ta/ tasa kɯ thɯ-kɤ-sɯβzu nɯnɯ, tɯrti tu-kɯ-ti. X
smɤɣ kɯ thɯ-kɤ-sɯβzu nɯnɯ tɕe tɕendɤre lawa tu-kɯ-ti pɯ-ŋu.
tɕe /nɯ kɯfs/ nɯ tɕheme ɯ-ŋga nɯ ʁnɯ-tɯphu pjɤ-tu.
tɕeri ʁnaʁna naχtɕɯɣ ɕti ma, lawa pɯ-nɯ-ŋu, tɯrti pɯ-nɯ-ŋu, ɯ-ʁʑɯɣ kɯ-dɤn kɤ-kɤ-ta nɯ tɕe kɯ-mna kɤ-sɯpa, ɯ-ʁʑɯɣ kɯ-rkɯn tsa nɯ kɯ-ftshi tsa kɤ-sɯpa. X
tɕe nɯ tɯrti cho lawa nɯnɯ ŋu.
tɕe nɯ ɯ-rʑɯɣ nɯ koŋla ʑo ku-ta-nɯ ra.
tɕe tɤ-kɯ-ŋke tɕe wuma ɲɯ-sɤscit ma tɤ-kɯ-ŋke tɕe ju-ɴɢia kɯ-fse ɲɯ-ŋu, (120)
ma tɯ-mi ɯ-kɯ-xtɕɤr kɯ-fse maŋe. tɕe ɲɯ-sɤscit.
tɕe kɯɕɯŋgɯ tɕe, tɤ-tɕɯ nɯ tɯrti ɯ-kɯ-ŋga pjɤ-me,
tɕheme ra kɯ tɯrti tu-ŋga, lawa tu-ŋga-nɯ.
tɤ-tɕɯ ra tɕe tɕe rkɤsnom ma nɯ ma mɯ-pjɤ-ŋgrɤl.
rkɤsnom, rɤjla nɯra tu-ŋga-nɯ.
tɕheme kɯ tɕe ɕɤntsɯt, tɯrti, lawa nɯra tu-ŋga-nɯ.
>tɯrti kɤ-taʁ ɯ-pɯ-tɯ-rɲo-t?
kɤ-taʁ? kɤ-taʁ mɯ-pɯ-rɲo-t-a, kɤ-ŋga kɯnɤ mɯ-pɯ-rɲo-t-a,
tɕeri, nɤki, ɕɤntsɯt nɯ tɕe, ɯ-kowa??? kɯki kɯ-fse ɲɯ-ŋu. 
ɯ-tacɯm?? ki kɯ-fse ɲɯ-ŋu. (200)
tɕe nɯnɯ tɕheme ɯ-ŋga tɕe ɕɤntsɯt, tɤtɕɯ ra nɯ ɣɯ tɕe rɤjla tɕe,
ɯkɯki kɯ-fse nɯ, ki tu-fse maʁ. (205)
kɯki kɯ-fse, kɯki kɯ-fse. ki tsa tu-fse.
ɯnɯnɯ tɕe tɕe tɤ-tɕɯ-ŋga tɕe rɤjla.
alo tshuβdɯn ra tɕe tɤtɕɯ tɕheme ʑo rɤjla tu-nɯ-ŋga-nɯ ɕti.
mbroχpa ra kɯ nɯ rɤjla tu-ŋga-nɯ.
ɕɤntsɯt ɯ-kɯ-ŋga kɯki roŋba chonɤ iʑora ma me.
</FORM>
</TEXT>
