<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist160708_riquet5' xml:lang='jya'>
<HEADER></HEADER>
<FORM>
tɕendɤre tɕheme nɯ kɯ "wo nɯsthɯci ʁo tu-kɯ-fstat-a mɤ-ra" to-ti,
"ma aʑo nɯsthɯci kɤ-fstɤt mɤ-sna-a" to-ti.
tɕe ma nɯra sthɯci /ma/ mpɕar-a ri, a-tɯ-khe nɯ mɯ́j-pe" to-ti.
tɕeri tɤ-tɕɯ nɯ kɯ "nɯnɯ a-pɯ-kɯ-mpɕɤr nɯ ɯ-rtsawa wuma ʑo wxti nɤ, 
nɤkinɯ, a-pɯ-kɯ-mpɕɤr tɕe tɕendɤre, 
tɯʑo nɯ nɯ-wɣ-sɯso ʑo tu-fse cha" to-ti
tɕendɤre nɤki tɕe, nɯnɯ wuma pe, 
nɤʑo sthɯci ʑo ɲɯ-tɯ-mpɕɤr ɕti tɕe, nɯ-nɯ-tɯ-sɯso-t nɯ tu-fse cha" to-ti.
tɕeri nɤkinɯ tɕheme nɯ kɯ, "wo aʑo nɤkinɯ, iɕqha nɯ, 
"""nɤʑo kɯ-fse a-pɯ-nɯ-sɤjloʁ-a, a-pɯ-nɯ-...-ɕqraʁ-a kɯ ɲɯ-mna" ɲɯ-sɯsam-a" to-ti.
tɕeri tɤ-tɕɯ nɯ kɯ, iɕqha nɯ, "a-pɯ-kɯ-ɕqraʁ ri, 
tɯrme kɯ-ɕqraʁ nɯ kɯ tɕe, mɤʑɯ ci a-pɯ-ɕqraʁ-a kɯ" ɲɯ-sɯsɤm ɲɯ-ɕti,
kɯ-mpɕɤr nɯ kɯ "aʑo mɤʑɯ ci a-pɯ-mpɕar-a kɯ" ɲɯ-sɯsɤm ɲɯ-ŋgrɤl ɕti.
ri, nɤʑo nɯra ɲɯ-tɯ-sɯsɤm ɲɯ-tɯ-spe tɕe, nɯsthɯci ɲɯ-tɯ-khe ɲɯ-maʁ" to-ti.
nɯ ɲɯ-sɯsam-a" to-ti.
tɕheme kɯ "nɯra mɤ-xsi ri, aʑo nɤkinɯ, stu ʑo a-kɤ-nɯzdɯɣ,
ɲɯ-khe-a tɕe, nɯ ntsɯ a-kɤ-nɯzdɯɣ ŋu wo." to-ti.
tɕendɤre ri tɤ-tɕɯ nɯ kɯ "nɯ tɯ-nɯzdɯɣ mɤ-ra ma, nɤʑo, nɤkinɯ, a-pɯ-kɯ-nɯrga-a, tɕiʑo ci kɤ-pa a-pɯ-ŋgrɯ qhe, 
tɕendɤre aʑo a-βlu tu-ntɕhoz-a tɕe tu-ta-sɯɕqraʁ cha-a" to-ti.
tɕe "nɯ aʑo kɤ-ɣɤɕqraʁ tɕhi tɯ-ste?" to-ti,
"tɕhi nɤ-kɤpa tu?" to-ti. (140)
tɕeri tɤ-tɕɯ kɯ "ŋu ri, aʑo nɤki, nɯra pɯ-fse, nɯra pɯ-raŋ tɕe,
thɯ-sci-a tɕe nɯra pjɤ-fse nɯra pjɤ-raŋ tɕe iɕqha nɯ nɤkinɯ, nɤkinɯ,
fsraŋma nɯ kɯ tɤ-kɤ-tɯt ɕti tɕe, nɤkinɯ
aʑo thɯ-wxti-a tɕe, tɕheme wuma ʑo a-kɤ-nɯrga nɯ a-pɯ-tu qhe, 
aʑo a-tɯ-ɕqraʁ jamar, ɯʑo a-pɯ-nɯrge-a qhe nɯnɯ tu-ɣɤɕqraʁ-a cha-a tɤ-kɤ-tɯt ɕti" to-ti.
tɕendɤre nɤkinɯ, aʑo a-kɤ-nɯrga nɯ nɤʑo tɯ-ŋu tɕe, 
nɤʑo a-rʑaβ ku-tɯ-βze, ci ku-pa-tɕi a-pɯ-khɯ qhe, 
aʑo kɯ tu-ta-ɣɤɕqraʁ cha-a." to-ti.
tɕe nɯnɯ, "tu-ta-ɣɤɕqraʁ kɯ-cha ɕti-a" to-ti ɲɯ-ŋu.
tɕendɤre ri, tɕheme nɯ kɯ ci li pjɤ-rɯsɯso ma ɯ-lɤn mɯ-to-βzu.
nɤkinɯ, ɯ-lɤn kɤ-βzu mɯ-pjɤ-nɤz.
tɕeri, tɕendɤre, tɤ-tɕɯ nɯ kɯ, iɕqha nɯ, "mɤ-ʁdɯɣ tɕe nɯɕimɯma a-lɤn ɲɯ-tɯ-khɤm mɤ-ra tɕe, 
nɤki, tɤ-rʑaʁ tu tɕe, a-pɯ-tɯ-rɯsɯso.
pɤjkhu tɤ-rʑaʁ  atsɯtsu tɕe a-pɯ-tɯ-rɯsɯso tɕe nɯ,
nɤ-sɯm tɕi, nɤʑo a-tɤ-tɯ-χpjɤt qhe, a-thɯ-tɯ-rɯsɯso qhe,
tɯ-xpa ɯ-qhu qhe li nɤ-kɯ-rtoʁ ɣi-a tɕe, nɯtɕu tɕe tɕendɤre, 
nɯ kɤ-ʑɣɤsɯɕqraʁ tɯ-cha mɤ-tɯ-cha nɯ nɤʑo tɯ-nɯ-mdzɯt" to-ti
tɕe nɯ ɯ-ti tu-tɯ-jɤɣ tɕe, ɕlaʁ ʑo ɲɤ-me qhe jo-ɕqhlɤt.
(wo nɤki nɯra mɯ-to-ti-a loβtɕi)</FORM>
</TEXT>
