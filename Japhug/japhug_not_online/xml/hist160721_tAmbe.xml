<!DOCTYPE TEXT SYSTEM "https://cocoon.huma-num.fr/schemas/Archive.dtd">
<TEXT id='hist160721_tAmbe' xml:lang='jya'>
<HEADER></HEADER>
<FORM>
tɤ-mbe nɯnɯ, nɤkinɯ, iɕqha,tɯ-ŋga a-pɯ-ɴɢraʁ ɯ-taʁ tɕe ci ntsɯ kú-wɣ-ɕphɤt tɕe,
ci ɯ-taʁ li ci ntsɯ kú-wɣ-ɕphɤt kɯ-fse nɯ, koŋla ʑo kɤntɕhɯ-tɤlɤβ ʑo kɤ-kɤ-ɕphɤt kɯ-fse nɯnɯ tɕe tɤ-mbe tu-kɯ-ti ŋu.
tɕe nɯnɯ razmbe, nɯnɯ kɯ tɤ-mbe nɯ-kɤ-βzu tɕe,
tɯ-ŋga thɯ-kɯ-ɴɢraʁ, thɯ-ɴɢraʁ ɯ-taʁ tɕe li kú-wɣ-ɕphɤt,
nɯ thɯ-ɴɢraʁ li kú-wɣ-ɕphɤt,
woja nɯnɯ kɯ-fse tɯ-ŋga nɯ-kɤ-βzu nɯ tɤmbe tu-kɯ-ti ŋu.
tɕe nɯ kɯ-fse tɯ-ŋga kɯɕɯŋgɯ tú-wɣ-ŋga pjɤ-ra.
tɕe nɯnɯ tɤmbe tu-kɯ-ti ŋu.
====
"aʑo nɯ-rɯtɤmbe-a" tu-kɯ-ti.
a-ŋga kɯ-mbe nɯ kɤ-ɕphat-a kɤ-ti ɲɯ-ŋu.
nɯ-rɯtɤmbe-a, a-tɤmbe nɯ-nɯ-βzu-t-a nɯra tu-kɯ-ti ŋu.
ɯ-tɯ-rɯtɤmbe nɯ!
kɤ-βde nɯra a-mɤ-tɯ-nɤja, a-tɤ-ɤpɤmbat kɯ-fse kɤ-ti ɲɯ-ŋu. (050)
tɕe tɤmbe nɯra tɕe kɤ-znɤja kɯ-me, chɯ-wɣ-βde ɲɯ-khɯ loβ, 
tɕe nɯnɯ tɕe kɤ-βde nɯ ɯ-tɯ-rɯtɤmbe nɯ! tu-ti ŋu.</FORM>
</TEXT>
